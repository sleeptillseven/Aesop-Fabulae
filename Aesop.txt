Aesop.1.HEAD 1. Ἀγαθὰ καὶ Κακά. (F. 347. C. 402.)
Aesop.1.1 Ἀγαθὰ πάντα ὑπὸ τῶν κακῶν ἐδιώχθη, ὡς ἀσθενῆὄντα· εἰς οὐρανὸν δὲ ἀνῆλθον. Καὶ τἀγαθὰ ἠρώτησαντὸν Δία, πῶς εἶναι δεῖ μετὰ ἀνθρώπων. Ὁ δὲ εἶπε, μὴμετʼ ἀλλήλων πάντα, ἓν δὲ καθʼ ἓν τοῖς ἀνθρώποιςἐπέρχεσθαι. Διὰ τοῦτο τὰ μὲν κακὰ συνεχῆ τοῖς ἀνθρώποις, ὡς πλησίον ὄντα, ἐπέρχεται, τὰ δὲ ἀγαθὰβράδιον ἐξ οὐρανοῦ κάτεισι.
Aesop.1.2 Ὁ λόγος δηλοῖ, ὅτι ἀγαθῷ μὲν οὐδεὶς ταχέως ἐπιτυγχάνει, ὑπὸ δὲ τῶν κακῶν ἕκαστος καθʼ ἑκάστηνπλήττεται.
Aesop.2.HEAD 2. Ἀγαλματοπώλης. (F. 128. C. 148 et p. 345. S.99.)
Aesop.2.1 Ξύλινόν τις Ἑρμῆν κατασκευάσας, προσενεγκὼνἐπώλει. Μηδενὸς δὲ ὠνητοῦ προσιόντος, ἐκκαλέσασθαίτινας βουλόμενος ἐβόα, ὡς ἀγαθοποιὸν δαίμονα καὶκέρδους τηρητικὸν πιπράσκει. Τῶν δὲ παρατυχόντωντινὸς εἰπόντος πρὸς αὐτόν· ,,ὦ οὗτος, καὶ τί τοῦτονὄντα τοιοῦτον πωλεῖς, δέον τῶν παρʼ αὐτοῦ ὠφελειῶνἀπολαύειν ; "ἀπεκρίνατο· ,, ὅτι ἐγὼ μὲν ταχείαςὠφελείας τινὸς ἐπιδέομαι, αὐτὸς δὲ βραδέως εἴωθε τὰ κέρδη περιποιεῖν."
Aesop.2.2 Πρὸς ἄνδρα αἰσχροκερδῆ καὶ τὸ θεῖον περιφρονοῦντα.
Aesop.3.HEAD 3. Ἀγροῖκος καὶ Ὀνάρια. (F. 413. C. 346.)
Aesop.3.1 Γεωργός τις ἐπʼ ἀγροῦ γεγηρακὼς, ἐπεὶ μηδέποτεεἰσῆλθεν εἰς ἄστυ, παρεκάλει τοὺς οἰκείους τοῦτο θεάσασθαι. Οἱ δὲ ζεύξαντες ὀνάρια καὶ ἐπὶ τῆς ἀπήνης αὐτὸν ἀναβιβασάμενοι, μόνον ἐκέλευσαν ἐλαύνειν. Ὁδεύοντι δὲ χειμῶνος καὶ θυέλλης τὸν ἀέρα καταλαβόντωνκαὶ ζόφου γενομένου, τὰ ὀνάρια τῆς ὁδοῦ πλανηθένταεἴς τινα κρημνὸν ἐξετόπισαν τὸν πρεσβύτην. Ὁ δὲ μέλλων ἤδη κατακρημνίζεσθαι ,,ὦ Ζεῦ,“ εἶπε ,,τί ποτέ σεἠδίκησα, ὅτι οὕτω παρὰ λόγον ἀπόλλυμαι, καὶ ταῦταοὔθ ὐφʼ ἵππων γενναίων οὔθ’ ἡμιόνων ἀγαθῶν, ἀλλ’ὀναρίων εὐτελεστάτων;“
Aesop.4.HEAD 4. Ἀετός. (C. 133.)
Aesop.4.1 Ὑπεράνωθεν πέτρας ἀετὸς ἐκαθέζετο, λαγωὸν θηρεῦσαι ζητῶν. Τοῦτον δέ τις ἔβαλε τοξεύσας· καὶ τὸμὲν βέλος ἐντὸς αὐτοῦ εἰσῆλθεν, ἡ δὲ γλυφὶς σὺν τοῖςπτεροῖς πρὸ τῶν ὀφθαλμῶν εἱστήκει. Ὁ δὲ ἰδὼν ἔφη·„καὶ τοῦτό μοι ἑτέρα λύπη, τὸ τοῖς ἰδίοις πτεροῖς ἐναποθνήσκειν.“
Aesop.4.2 Ὁ μῦθος δηλοῖ, ὅτι δεινόν ἐστιν, ὅταν τις ἐκ τῶνἰδίων κινδυνεύσῃ.
Aesop.4b.HEAD 4b. Ἄλλως. Τοξότης καὶ Ἀετός. (C. 133. F.218.)
Aesop.4b.1 Τοξότης ἀετοῦ κατεστοχάζετο, καὶ βέλος ἀφεὶςεἷλε τὸν ἀετόν. Ἐπιστραφεὶς δὲ ὁ ἀετὸς, καὶ τὸ βέλοςἰδὼν ἐπτερωμένον τοῖς οἰκείοις πτεροῖς, ἔφη· „τὰ παρʼαὐτῶν τοῖς πολλοῖς πραγμάτων οἰκείων ἐπιβουλή.“
Aesop.5.HEAD 5. Ἀετὸς καὶ Ἀλώπηξ. (S. 1. C. 1 et p.279 sq. F. 1.)
Aesop.5.1 Ἀετὸς καὶ ἀλώπηξ φιλεῖν ἀλλήλους συνθέμενοι,πλησίον ἑαυτῶν οἰκεῖν διέγνωσαν, βεβαίωσιν φιλίαςτὴν συνήθειαν ποιούμενοι. Καὶ δὴ ὁ μὲν ἀναβὰς ἐπί τιπερίμηκες δένδρον ἐνεοττοποιήσατο· ἡ δὲ εἰσελθοῦσαεἰς τὸν ὑποκείμενον θάμνον ἔτεκεν. Ἐξελθούσης δέποτε αὐτῆς ἐπὶ νομὴν, ὁ ἀετὸς ἀπορῶν τροφῆς, καταπτὰς εἰς τὸν θάμνον καὶ τὰ γεννήματα ἀναρπάσας, μετὰτῶν αὑτοῦ νεοττῶν κατεθοινήσατο. Ἡ δʼἀλώπηξ ἐπανελθοῦσα ὡς ἔγνω τὸ πραχθὲν, οὐ μᾶλλον ἐπὶ τῷ τῶννεοττῶν θανάτῳ ἐλυπήθη, ὅσον ἐπὶ τῷ τῆς ἀμύνης ἀπόρῳ· χερσαία γὰρ οὖσα πτηνὸν διώκειν ἠδυνάτει. Διὸπόῤῥωθεν στᾶσα, ὃ μόνον τοῖς ἀσθενέσι καὶ ἀδυνάτοιςὑπολείπεται, τῷ ἐχθρῷ κατηρᾶτο. Συνέβη δʼ αὐτῷ τῆςεἰς τὴν φιλίαν ἀσεβείας οὐκ εἰς μακρὰν δίκην ὑπελθεῖν·θυόντων γάρ τινων αἶγα ἐπʼ ἀγροῦ, καταπτὰς ἀπὸ τοῦβωμοῦ σπλάγχνον ἔμπυρον ἀνήνεγκεν· οὐ ὗ κομισθέντοςεἰς τὴν καλιὰν, σφοδρὸς ἐμπεσὼν ἄνεμος ἐκ λεπτοῦ καὶπαλαιοῦ κάρφους λαμπρὰν φλόγα ἀνῆψε· καὶ διὰ τοῦτοκαταφλεχθέντες οἱ νεοττοὶ (καὶ γὰρ ἦσαν ἔτι ἀπτῆνεςοἱ ἀετιδεῖς) ἐπὶ τὴν γῆν κατέπεσον. Καὶ ἡ ἀλώπηξπροσδραμοῦσα ἐν ὄψει τοῦ ἀετοῦ πάντας αὐτοὺς κατέφαγεν.
Aesop.5.2 Ὁ λόγος δηλοῖ, ὅτι οἱ φιλίαν παρασπονδοῦντες,κἄν τὴν τῶν ἠδικημένων ἐκφύγωσι κόλασιν διʼ ἀσθένειαν, ἀλλ’ οὖν γε τὴν ἐκ θεοῦ τιμωρίαν διακρούονταιοὐδʼ ὅλως.
Aesop.6.HEAD 6. Ἀετὸς καὶ Ἄνθρωπος. (F. 23. (C. 147 et p. 345.)
Aesop.6.1 Ἀετός ποτε ἑάλω ὑπʼ ἀνθρώπου, ὅστις τὰ πτερὰαὐτοῦ εὐθέως τίλας, εἴασεν αὐτὸν ἐν οἴκῳ σὺν ὄρνισιν·ὁ δὲ κατηφὴς ἐκ τῆς λύπης ὑπῆρχεν. Ἕτερος δέ τις τοῦτονἐξαγοράσας, ἀνεπτέρωσε τὸν ἀετὸν αὐτίκα. Ὁ δὲπετασθεὶς καὶ λαγωὸν ἁρπάσας, ἤνεγκεν εὐθὺς δῶροντῷ εὐ εργέτῃ. Τοῦτο ἀλώπηξ κατιδοῦσα ἐβόα· „μὴ τοῦτονσὺ ξένιζε, ἀλλὰ τὸν πρῶτον, μήπως ὁ αὐτός σε πάλιν κυνηγήσῃ, καὶ αὖθις τὰ πτερὰ τὰ σὰ κατερημώσῃ.“
Aesop.6.2 Ὁ μῦθος δηλοῖ, ὅτι δεῖ χρηστὰς ἀμοιβὰς τοῖςεὐεργἐταις παρέχειν, τοὺς δὲ κακοὺς ἐκκλίνειν.
Aesop.7.HEAD 7. Ἀετὸς καὶ Κάνθαρος. (S.3. C. 2. F. 223.)
Aesop.7.1 Ἀετὸς λαγωὸν ἐδίωκεν· ὁ δὲ ἐν ἐρημίᾳ τῶν βοηθηόντωνὑπάρχων, ὃν μόνον ὁ καιρὸς παρέσχε κάνθαρονἰδὼν, τοῦτον ἱκέτευεν. Ὁ δὲ παραθαῤῥύνας αὐτὸν,ὡς ἐγγὺς ἐλθόντα τὸν ἀετὸν ἐθεάσατο, παρεκάλει μὴἀπάγειν αὐτοῦ τὸν ἱκέτην· κἀκεῖνος ὑπεριδὼν τὴνσμικρότητα, ἐν ὄψει κανθάρου τὸν λαγωὸν κατεθοινήσατο.Ὁ δὲ ἀπʼ ἐκείνου μνησικακῶν διετέλει, παρατηρούμενοςτοῦ ἀετοῦ τὰς καλιὰς, καὶ εἴ ποτε ἐκεῖνος ἔτικτε, μετάρσιος διαιρόμενος ἐκύλιε τὰ ὠὰ καὶ κατέασσε, μέχριςοὗ πανταχόθεν ἐλαυνόμενος ὁ ἀετὸς ἐπὶ τὸν Δίακατέφυγεν (ἐστὶ δὲ τοῦ Διὸς ἱερὸς ὁ ὄρνις), καὶ αὐτοῦἐδεήθη, τόπον αὐτῷ πρὸς νεοττοποιίαν ἀσφαλῆ παρασχεῖν. Τοῦ δὲ Διὸς ἐν τοῖς κόλποις αὐτοῦ τίκτεινἐπιτρέψαντος αὐτῷ, ὁ κάνθαρος τοῦτο ἑωρακὼς, κόπρουσφαῖραν ποιήσας ἀνέπτη, καὶ γενόμενος κατὰ τοὺς τοῦΔιὸς κόλπους, ἐνταῦθα καθῆκεν. Ὁ δὲ Ζεὺς ἀποδύσασθαι τὴν κόπρον βουλόμενος, ὡς διανέστη, ἔλαθενἀποῤῥίψας τὰ ὠά· ἀπʼ ἐκείνου τε φασὶ, περὶ ὃν καιρὸνοἱ κάνθαροι γίνονται, τοὺς ἀετούς μὴ νεοττεύειν.
Aesop.7.2 Ὁ λόγος δηλοῖ, μηδενὸς καταφρονεῖν, λογιζομένους,ὅτι οὐδεὶς οὕτω ἐστὶν ἀδύνατος, ὡς προπηλακισθεὶς μὴδύνασθαι ἑαυτὸν ἐκδικῆσαι.
Aesop.8.HEAD 8. Ἀετὸς καὶ Κολοιὸς καὶ Ποιμήν. (S. 2. C. 203 et p. 370. F.3.)
Aesop.8.1 Ἀετὸς καταπτὰς ἀπό τινος ὑψηλῆς πέτρας ἂργαἥρπασε· κολοιὸς δὲ τοῦτο θεασάμενος διὰ ζῆλον τοῦτονμιμήσασθαι ἤθελε. Καὶ δὴ καθεὶς ἑαυτὸν μετὰ πολλοῦτοῦ ῥοίζου ἐπὶ κριὸν ἠνέχθη· ἐμπαρέντων δʼ αὐτοῦ τῶνὀνύχων τοῖς μαλλοῖς, ἐξαρθὴναι μὴ δυνάμενος ἐπτερύσσετο, ἕως ὁ ποιμὴν, τὸ γεγονὸς αἰσθόμενος, προσδραμὼν συνέλαβεν αὐτόν. Καὶ περικόψας αὐτοῦ τὰ ὀξύπτερα, ὡς ἑσπέρα κατέλαβε, τοῖς αὐτοῦ παισὶν ἐκόμισε.Τῶν δὲ πυνθανομένων, τί ἄν εἴη τὸ ὄρνεον, ἔφη· „ὡςμὲν ἐγὼ σαφῶς οἶδα, κολοιός, ὡς δὲ αὐτὸς βούλεται,ἀετός.“
Aesop.8.2 Οὕτως ἡ πρὸς τοὺς ὑπερέχοντας ἅμιλλα πρὸς τῷμηδὲν ἀνύειν καὶ ἐπὶ συμφοραῖς προσκτᾶται γέλωτα.
Aesop.9.HEAD 9. Ἀηδὼν καὶ Ἱέραξ. (S. 4. C. 3 et p. 281. F. 2.)
Aesop.9.1 Ἀηδὼν ἐπί τινος ὑψηλῆς δρυὸς καθημένη κατὰ τὸσύνηθες ᾖδεν· ἱέραξ δὲ αὐτὴν θεασάμενος, ὡς ἠπόρειτροφῆς, ἐπιπτὰς συνέλαβεν· ἡ δὲ μέλλουσα ἀναιρεῖσθαιἐδέετο μεθεῖναι αὐτὴν, λέγουσα, ὡς οὐχ ἱκανή ἐστινἱἐρακος γαστέρα αὐτὴ πληρῶσαι· δεῖν δὲ αὐτὸν, εἰ τροφῆς ἀπορεῖ, ἐπὶ τὰ μείζονα τῶν ὀρνέων τρέπεσθαι. Καὶὃς ὑποτυχὼν εἶπεν· ,,ἀλλ’ ἔγωγε ἀπόπληκτος ἄν εἴην,εἰ τὴν ἐν χερσὶν ἑτοίμην βορὰν ἀφεὶς τὰ μηδέπω φαινόμενα διώκοιμι.“
Aesop.9.2 Ὁ λόγος δηλοῖ, ὡς οὕτω καὶ τῶν ἀνθρώπων ἀλόγιστοί εἰσιν οἳ δι’ ἐλπίδα μειζόνων [πραγμάτων] τὰ ἐνχερσὶν ὄντα προΐενται.
Aesop.10.HEAD 10. Ἀηδὼν καὶ Χελιδών. (C. 149.F. 260. B. 12.)
Aesop.10.1 Ἀηδόνι συνεβούλευε χελιδὼν τοῖς ἀνθρώποις εἶναιὁμόροφον καὶ σύνοικον, ὡς αὐτή. Ἡ δὲ εἶπεν· ,,οὐ θέλω τὴν λύπην τῶν παλαιῶν μου συμφορῶν μεμνῆσθαι,καὶ διὰ τοῦτο τὰς ἐρήμους οἰκῶ.“
Aesop.10.2 Τὸν λυπηθέντα ἔκ τινος τύχης καὶ τὸν τόπον φεύγειν θέλειν, ἔνθα ἡ λύπη συνέβη.
Aesop.11.HEAD 11. Ἀθηναῖος χρεωφειλέτης. (S. 5. C. 289. F. 328.)
Aesop.11.1 Ἀθήνῃσιν ἀνὴρ χρεωφειλέτης ἀπαιτούμενος ὑπὸτοῦ δανειστοῦ τὸ χρέος, τὸ μὲν πρῶτον παρεκάλει ἀναβολὴν αὐτῷ παρασχέσθαι, ἀπορεῖν φάσκων· ὡς δʼ οὐκἔπειθε, προσαγαγὼν ὗν, ἣν μόνην εἶχε, παρόντος αὐτοῦ ἐπώλει. Ὠνητοῦ δὲ προσελθόντος καὶ διερωτῶντος,εἰ τοκὰς ἡ ὗς εἴη, ἐκεῖνος ἔφη, μὴ μόνον αὐτὴντίκτειν, ἀλλὰ καὶ παραδόξως· τοῖς μὲν γὰρ μυστηρίοιςθήλεα ἀποκύειν, τοῖς δὲ Παναθηναίοις ἄρσενα. Τοῦ δὲἐκπλαγέντος πρὸς τὸν λόγον, ὁ δανειστὴς εἶπεν· ,,ἀλλὰμὴ θαύμαζε· αὕτη γάρ σοι καὶ Διονυσίοις ἐρίφουςτέξεται.
Aesop.11.2 Ὁ λόγος δηλοῖ, ὅτι πολλοὶ διὰ τὸ ἱδιον κέρδος οὐκὀκνοῦσιν οὐδὲ τοῖς ἀδυνάτοις ψευδομαρτυρεῖν.
Aesop.12.HEAD 12. Αἰγοβοσκὸς καὶ Αἶγες. (S. 6. B. 45.)
Aesop.12.1 Αἰπόλος τὰς αἶγας αὑτοῦ ἐπὶ νομὴν ἀπελάσας ὡςἐθεᾶτο ἀγρίαις αὐτὰς ἀναμιγείσας, ἑσπέρας ἐπιλαβούσης πάσας εἰς τὸ ἑαυτοῦ σπήλαιον εἰσήλασε. Τῇ δʼὑστεραίᾳ χειμῶνος πολλοῦ γενομένου, μὴ δυνάμενοςἐπὶ τὴν συνήθη νομὴν αὐτὰς παραγαγεῖν, ἔνδον ἔστησεμένειν, ταῖς μὲν ἰδίαις μετρίαν τροφὴν παραβάλλωνπρὸς μόνον τὸ μὴ λιμώττειν, ταῖς δὲ ὀθνείαις πλείοναπερισωρεύων πρὸς τὸ καὶ αὐτὰς ἐξιδιοποιήσασθαι.Παυσαμένου δὲ τοῦ χειμῶνος ἐπειδὴ πάσας ἐπὶ νομὴνἐξήγαγεν, αἱ ἄγριαι ἐπιλαβόμεναι τῶν ὀρῶν ἔφευγον.Τοῦ δὲ ποιμένος ἀχαριστίαν αὐτῶν κατηγοροῦντος, εἰπεριττοτέρας αὐταὶ ἐπιμελείας ἐπιτυχοῦσαι καταλείπουσιν αὐτὸν, ἔφασαν ἐπιστραφεῖσαι· ,,ἀλλὰ καὶ διʼ αὐτὸτοῦτο μᾶλλον φυλαττόμεθα· εἰ γὰρ ἡμᾶς τὰς χθές σοιπροσεληλυθυίας μειζόνως τῶν πάλαι σὺ προετίμησας,δῆλον ὅτι, εἰ καὶ ἕτεραί σοι μετὰ ταῦτα προσπελάσουσιν,ἐκείνας ἡμῶν προκρινεῖς.“
Aesop.12.2 Ὁ λόγος δηλοῖ μὴ δεῖν τούτων προσεταιρίζεσθαιτὰς φιλίας, οἳ τῶν παλαιῶν φίλων ἡμᾶς τοὺς προσφάτους προτιμῶσι, λογιζομένους, ὅτι καὶ, κἂν ἡμῶνἐγχρονιζόντων ἑτέροις φιλιάσωσιν, ἐκείνους προκρινοῦσιν.
Aesop.12b.HEAD 12b. Ἄλλως. (F. 261. C. 150.)
Aesop.12b.1 Ἐν σπηλαίῳ ἀοικήτῳ αἰγοβοσκὸς ἐν χειμῶνι αἶγα,ἤγαγεν. Εὗρεν δὲ ἐλεῖ ἀγρίας αἶγας καὶ τράγους, πλείοναςὧν εἶχεν αὐτὸς καὶ μείζους. Τὰς ἰδίας δὲ ἀφεὶς ἐπὶταῖς ἀγρίαις, ταύτας ἔτρεφε τοῖς φύλλοις. Ὅτε δὲ εὐδία γέγονε, τὰς μὲν ἰδίας εὗρε τεθνεώσας ἐκ τοῦ λιμοῦ,αἱ δὲ ἄγριαι πρὸς τὸ ὄρος ἔφυγον. Ὁ δὲ αἰπόλος γελαστὸς εἰς τὸν οἶκον ἦλθε κενός.
Aesop.12b.2 Ὅτι οὐδαμῶς ἡμᾶς πρέπει ἀμελεῖν τῶν οἰκείων, ἐπʼἐλπίδι κέρδους ἐξ ἀλλοτρίων γενησομένου.
Aesop.13.HEAD 13. Αἰθίοψ (F.204. C.75.)
Aesop.13.1 Αἰθίοπά τις ὠνήσατο, τοιοῦτον εἶναι τὸ χρῶμα δοκῶν ἀμελείᾳ τοῦ πρότερον ἔχοντος. Καὶ παραλαβὼνοἴκαδε, πάντα μὲν αὐτῷ προσῆγε τὰ ῥύμματα, πᾶσι δὲλουτροῖς ἐπειρᾶτο φαιδρύνειν· καὶ τὸ μὲν χρῶμα μεταβαλεῖν οὐκ ἔσχε, νοσεῖν δὲ τῷ πονεῖν παρεσκεύασεν.
Aesop.13.2 Μένουσιν αἱ φύσεις, ὡς προῆλθον τὸ πρότερον.
Aesop.14.HEAD 14. Αἴλουρος καὶ Ἀλεκτρυών. (C.6. F. 15 S.16 B.17.)
Aesop.14.1 Αἴλουρος συλλαβὼν ἀλεκτρυόνα, μετʼ εὐλόγου τοῦτοναἰτίας ἠβουλήθη καταφαγεῖν. Καὶ δὴ κατηγόρειαὐτοῦ, ὡς ὀχληρὸς εἴη τοῖς ἀνθρώποις, νύκτωρ κεκραγὼς καὶ μὴ συγχωρῶν ὕπνου τυγχάνειν. Τοῦ δʼ ἀπολογουμένου, ἐπὶ τῇ ἐκείνων ὠφελείᾳ τοῦτο ποιεῖν, ὡςἐπὶ τὰ συνήθη τῶν ἔργων ἐγείρεσθαι, πάλιν ὁ αἴλουροςαἰτίαν ἐπέφερεν, ὡς ἀσεβὴς εἴη περὶ τὴν φύσιν, μητρὶκαὶ ἀδελφαῖς συμμιγνύμενος. Τοῦ δὲ καὶ τοῦτο πρὸςὠφέλειαν τῶν δεσποτῶν πράττειν φήσαντος, πολλῶναὐτοῖς ἐντεῦθεν ὠῶν τικτομένων, ὁ αἴλουρος εἰπών·„ἀλλ’ εἰ σύ γε πολλῶν εὐπορεῖς εὐπροσώπων ἀπολογιῶν,ἔγωγε μέντοι ἄτροφος οὐ μενῶ, "τοῦτον κατεθοινήσατο.
Aesop.14.2 Ὁ μῦθος δηλοῖ, ὅτι ἡ πονηρὰ φύσις πλημμελεῖναἱρουμένη, εἰ μὴ μετʼ εὐλόγου δυνηθείη προσχήματος,ἀπαρακαλύπτως γε μὴν πονηρεύεται.
Aesop.15.HEAD 15. Αἴλουρος καὶ Μύες. (S.80. C.28 et p. 294. F. 67.)
Aesop.15.1 Ἔν τινι οἰκίᾳ πολλοὶ μύες ἦσαν. Αἴλουρος δὲ τοῦτογνοὺς ἧκεν ἐνταῦθα, καὶ συλλαμβάνων ἕνα ἕκαστονκατήσθιεν. Οἱ δὲ μύες συνεχῶς ἀναλισκόμενοι κατὰτῶν ὀπῶν ἔδυνον, καὶ ὁ αἴλουρος μηκέτι αὐτῶν ἐφικέσθαι δυνάμενος, δεῖν ἔγνω διʼ ἐπινοίας αὐτοὺς ἐκκαλεῖσθαι. Διόπερ ἀναβὰς ἐπί τινα πάσσαλον καὶ ἑαυτὸνἐνθένδε ἀποκρεμάσας προσεποιεῖτο νεκρόν. Τῶν δὲμυῶν τις παρακύψας ὡς ἐθεάσατο αὐτὸν, εἶπεν· „ἀλλʼ,ὦ οὗτος, σοί γε, κἄν θύλαξ γένῃ, οὐ προσελευσόμεθα.“
Aesop.15.2 Ὁ λόγος δηλοῖ, ὅτι οἱ φρόνιμοι τῶν ἀνθρώπων,ὅταν τῆς ἐνίων μοχθηρίας πειραθῶσιν, οὐκέτι αὐτῶνταῖς ὑποκρίσεσιν ἐξαπατῶνται.
Aesop.16.HEAD 16. Αἴλουρος καὶ Ὄρνιθες. (S. 7. C. 150. F. 14.)
Aesop.16.1 Αἴλουρος ἀκούσας ὅτι ἔν τινι ἐπαύλει ὄρνιθες νοσοῦσι, σχηματίσας ἑαυτὸν εἰς ἰατρὸν, καὶ τὰ τῆς ἐπιστήμης πρόσφορα ἀναλαβὼν ἐργαλεῖα, παρεγένετο, καὶστὰς πρὸ τῆς ἐπαύλεως, ἐπυνθάνετο αὐτῶν πῶς ἔχοιεν·αἱ δὲ ὑποτυχοῦσαι ,,καλῶς,“ ἔφασαν, „ἐὰν σὺ ἐντεῦθεν ἀπαλλαγῇς.“
Aesop.16.2 Οὕτω καὶ τῶν ἀνθρώπων οἱ πονηροὶ τοὺς φρονίμους οὐ λανθάνουσι, κἄν τὰ μάλιστα χρηστότητα ὑποκρίνωνται.
Aesop.16b.HEAD 16b. Ἄλλως. Ὄρνις καὶ Αἴλουρος. (F. 157. C. p. 347. B. 121.)
Aesop.16b.1 Ὄρνις δήποτε κατακλιθεὶς ἠῤῥώστει· εἰς ὃν αἴλουροςπροκύψας ἔφη ταῦτα· „πῶς ἔχεις, φίλε; τί δέ σοι;ἐάν τι χρήζῃς, ἀνάγγειλόν μοι, καὶ πάντα σοι παρέξω·ὅμως ἔγειρε, καὶ τεύξῃ τῆς ὑγιείας.“ δὲ ἀπεκρίθηπρὸς τὸν αἴλουρον ταῦτα· „ἐὰν σὺ παρέλθῃς, ἐγὼ οὐκἀποθνήσκω· ζωὴν γὰρ ζήσω δορκάδος ὑπερτέραν.“
Aesop.16b.2 Τοὺς δολίους ὑποκριτὰς, τοὺς λέγοντας φιλεῖν, ὁμῦθος ἐλέγχει.
Aesop.17.HEAD 17. Αἲξ καὶ Αἰπόλος. (F. 203. C. 151. B. 3.)
Aesop.17.1 Αἶγα ἀποστᾶσαν ἀγέλης ἐπανάγειν αἰπόλος ἐπειρᾶτο πρὸς τὰς λοιπάς. Ὠς δὲ φωναῖς καὶ συριγμοῖςχρώμενος οὐδὲν μᾶλλον ἤνυεν, λίθον ἀφεὶς καὶ τοῦ κέρωςτυχὼν, ἐδεῖτο τῷ δεσπότῃ μὴ κατειπεῖν. Ἡ δὲ,,ἀνούστατε“ εἶπεν ,,αἰπόλων, τὸ κέρας κεκράξεται,κἂν ἐγὼ σιωπήσω.
Aesop.17.2 Οὕτως λίαν εὐήθεις οἱ τὰ πρόδηλα κρύπτειν ἐθέλοντες.
Aesop.18.HEAD 18. Αἴξ καὶ Ὄνος. (F. 262. C. 153.)
Aesop.18.1 Αἶγα καὶ ὄνον ἔτρεφέ τις. δὲ αἴξ φθονήσασα τῷὄνῳ διὰ τὸ περισσὸν τῆς τροφῆς, ἔλεγεν, ὡς ἄπειρα κολάζῃ, ποτὲ μὲν ἀλήθων, ποτὲ δὲ ἀχθοφορῶν· καὶ συνεβούλευεν ἐπίληπτον ἑαυτὸν ποιῆσαι καὶ καταπεσεῖν ἔντινι βόθρῳ, καὶ ἀναπαύσεως τυχεῖν. Ὁ δὲ πιστεύσαςκαὶ πεσὼν συνετρίβη. Ὁ δὲ δεσπότης τὸν ἰατρὸν καλέσαςᾔτει βοηθεῖν. Ὁ δὲ αἰγὸς πνεύμονα ἐγχυματίσαιἔλεγεν αὐτῷ, καὶ τῆς ὑγείας τυχεῖν. Τὴν δὲ αἶγα θύσαντες τὸν ὄνον ἰάτρευον.
Aesop.18.2 Ὅτι ὅστις καθʼ ἑτέρου δόλια μηχανᾶται, ἑαυτοῦ γίνεται τῶν κακῶν ἀρχηγός.
Aesop.19.HEAD 19. Αἴσωπος ἐν ναυπηγίῳ. (S.8. C. 311 et p. 404. F.375.)
Aesop.19.1 Αἴσωπός ποτε ὁ λογοποιὸς σχολὴν ἄγων εἰς ναυπήγιον εἰσῆλθε· τῶν δὲ ναυπηγῶν σκωπτόντων τε αὐτὸνκαὶ ἐκκαλουμένων εἰς ἀπόκρισιν, ὁ Αἴσωπος ἔλεγε·,,Τὸπαλαιὸν χάος καὶ ὕδωρ γενέσθαι· τὸν δὲ Δία βουλόμενον καὶ τὸ τῆς γῆς στοιχεῖον ἀναδεῖξαι, παραινέσαι αὐτῇ, ὅπως ἐπὶ τρὶς ἐκροφήσῃ τὴν θάλασσαν. Κἀκείνηἀρξαμένη τὸ μὲν πρῶτον τὰ ὄρη ἐξέφηνεν, ἐκ δευτέρουδὲ ἐκροφήσασα καὶ τὰ πεδία ἀπεγύμνωσεν· ἐὰν δὲ δόξῃαὐτῇ καὶ τὸ τρίτον ἐκπιεῖν τὸ ὕδωρ, ἄχρηστος ὑμῖν ἡτέχνη γενήσεται.“
Aesop.19.2 Ὁ λόγος δηλοῖ, ὅτι οἱ τοὺς κρείττονας χλευάζοντεςλανθάνουσι μείζονας ἑαυτοῖς τὰς ἀνίας ἐξ αὐτῶν ἐπισπώμενοι.
Aesop.20.HEAD 20. Αἴσωπος καὶ Κύων.(C. 426. ex Aristophanis Vespis v. 1402 sqq.)
Aesop.20.1 Αἴσωπον ἀπὸ δείπνου βαδίζονθʼ ἐσπέραςθρασεῖα καὶ μεθύση τις ὑλάκτει κύων.κἄπειτ’ ἐκεῖνος εἶπεν· ,,ὦ κύον, κύον,εἰ νὴ Δίʼ ἀντὶ τῆς κακῆς γλώττης ποθὲνπυροὺς πρίαιο, σωφρονεῖν ἄν μοι δοκοῖς.“
Aesop.21.HEAD 21. Ἀλέκτορες. (C. 145. B.5.)
Aesop.21.1 Ἀλεκτόρων δύο μαχομένων περὶ θηλειῶν ὀρνίθων,ὁ εἷς τὸν ἕτερον κατετροπώσατο. Καὶ ὁ μὲν ἡττηθεὶςεἰς τόπον κατάσκιον ἀπιὼν ἐκρύβη· ὁ δὲ νικήσας, εἰςὕψος ἀρθεὶς καὶ ἐφʼ ὑψηλοῦ τοίχου στὰς, μεγαλοφώνωςἐβόησε. Καὶ παρευθὺς ἀετὸς καταπτὰς ἥρπασεναὐτόν. Ὁ δʼ ἐν σκότῳ κεκρυμμένος ἀδεῶς ἔκτοτε ταῖςθηλείαις ἐπέβαινεν.
Aesop.21.2 Ὁ μῦθος δηλοῖ, ὅτι κύριος ὑπερηφάνοις ἀντιτάσσεται, ταπεινοῖς δὲ δίδωσι χάριν.
Aesop.21b.HEAD 21b. Ἄλλως. (C. p. 87.)
Aesop.21b.1 Ἀλεκτρυόνες συμπεσόντες ἀλλήλοις, ὡς νόμοςεἶχεν, ἐμάχοντο. Καὶ ὁ μὲν νικηθεὶς κλίνῃ ὑποδὺς ἀπεκρύπτετο, ὁ δὲ νενικηκὼς ἐπὶ στέγους ἀρθεὶς ἀνέκραγεμέγιστον, τὴν νίκην κατάδηλον ἐξ ᾠδῆς ἐργαζόμενος.Καὶ καταπτὰς ἀετὸς τοῦτον ἁρπάζει λαβών.
Aesop.21b.2 Νίκῃς ἀσφάλεια μετριότης φρονήματος.
Aesop.21c.HEAD 21c. Ἄλλως. Ἀλέκτορες καὶ Ἀετος. (F. 119. C. p. 343.)
Aesop.21c.1 Μαχομένων δήποτε τῶν ἀλεκτόρων διὰ τὴν ὄρνιν,τὸ τίς αὐτὴν ἐγγήμῃ, ὁ εἷς ἡττηθεὶς ἐκρύπτετο ἔν τινιγωνίᾳ, ὡς δειλιάσας καὶ εἰς τροπὴν χωρήσας· ὁ δὲ ἕτεροςσφοδρῶς μέγα κοκκύσας, ἀνεπέτασεν ἐπάνω τῶν δωμάτων,ὡς τροπαιοῦχος κατὰ τοῦ πολεμίου, φωνῶν·„ἥττησα τὸν ἴδιον ἐχθρόν μου, τροπωσάμενος ἀντίπαλονεἰς κράτος. Ὡς οὖν ἐβόα τοιαῦτα ὁ ἀλέκτωρ, ἧκενἀετὸς καταπτὰς ἐκ τῶν ἄνω, καὶ καταλαβὼν τὸν νικητὴνἐκεῖνον, ἢγαγεν αὐτὸν τοῖς τέκνοις παραυτίκα, βρῶμαποιήσας τοῖς νεοττοῖς καὶ πόμα. Ὁ δὲ ἕτερος ἐλευθερίως ζήσας, ἢγετο οὕτως ἐν ἀδείᾳ τυγχάνων, λαβὼν κλειαν κατὰ τοῦ πολεμίου τοῦ ἐκπορθοῦντος καὶ τρο-εὔπώσαντος τοῦτον καὶ καυχωμένου, ὡς ὄντος νικηφόρου.
Aesop.21c.2 Ὁ λόγος πρὸς ἄνδρας θεομάχους.
Aesop.22.HEAD 22. Ἀλεκτρυόνες καὶ Πέρδιξ. (S. 23. (C. 10 et p. 286. P.16.)
Aesop.22.1 Ἀλεκτρυόνας τις ἐπὶ τῆς οἰκίας ἔχων, ὡς περιέτυχεπέρδικι τιθασσῷ πωλουμένῳ, τοῦτον ἀγοράσας ἐκόμι-σεν οἴκαδε ὡς συντραφησόμενον. Τῶν δὲ τυπτόντωναὐτὸν καὶ ἐκδιωκόντων, ὁ πέρδιξ ἐβαρυθύμει, νομίζωνδιὰ τοῦτο αὐτὸν καταφρονεῖσθαι, ὅτι ἀλλόφυλός ἐστι·μικρὸν δὲ ὕστερον ὡς ἐθεάσατο τοὺς ἀλεκτρυόνας πρὸςἑαυτοὺς μαχομένους, καὶ οὐ πρότερον ἀποστάντας, πρὶνἢ ἀλλήλους πατάξαι, ἔφη πρὸς ἑαυτόν· ,,ἀλλʼ ἔγωγε οὐκἄχθομαι ὑπὸ τούτων τυπτόμενος· ὁρῶ γὰρ αὐτοὺς οὐδὲαὐτῶν. ἀπεχομένους.“
Aesop.22.2 Ὁ λόγος δηλοῖ, ὅτι ῥᾳδίως τὰς ἐκ τῶν πέλας ὕβρειςοἱ φρόνιμοι δέχονται, ὅταν ἴδωσιν αὐτοὺς μηδὲ τῶν οἰκείων ἀπεχομένους.
Aesop.23.HEAD 23. Ἀλιεῖς. (S. 13. C. 13 et p. 287. F. 28.)
Aesop.23.1 Ἁλιεῖς σαγήνην εἷλκον· βαρείας δʼ αὐτῆς οὔσης,ἔχαιρον καὶ ὠρχοῦντο, πολλὴν εἶναι νομίζοντες τὴνἄγραν· ὡς δὲ ἑλκύσαντες ἐπὶ τὴν ᾐόνα τὸν μὲν ἰχθὺνὀλίγον εὗρον, λίθων δὲ καὶ ἄμμων μεστὴν τὴν σαγήνην,οὐ μετρίως ἐβαρυθύμουν, οὐχ οὕτω μᾶλλον ἐπὶ τῷσυμβεβηκότι δυσφοροῦντες, ὅσον ὅτι καὶ τὰ ἐναντίαπροσειλήφασιν. Εἷς δέ τις ἐν αὐτοῖς γηραιὸς ὤν εἶπεν,,ἀλλὰ παυσώμεθα, ὦ ἑταῖροι· χαρᾶς γὰρ ὡς ἔοικενἀδελφή ἐστιν ἡ λύπη· καὶ ἡμᾶς ἔδει τοσαῦτα προησθένταςπάντως τι καὶ λυπηθῆναι.“
Aesop.23.2 Ἀτὰρ οὖν καὶ ἡμᾶς δεῖ τοῦ βίου τὸ εὐμετάβλητονὁρῶντας μὴ τοῖς αὐτοῖς ἀεὶ πράγμασιν ἐπαγάλλεσθαι,λογιζομένους, ὅτι ἐκ πολλῆς εὐδίας ἀνάγκη καὶ χειμῶναγενέσθαι.
Aesop.24.HEAD 24. Ἁλιεῖς. (C. 17 et p.289. F. 35. S. 21.)
Aesop.24.1 Ἁλιεῖς, ἐξελθόντες ἐπʼ ἄγραν, ἐπειδὴ πολὺν χρόνονταλαιπωρήσαντες οὐδὲν εἷλον, σφόδρα τε ἠθύμουν καὶἀναχωρῆσαι παρεσκευάζοντο. Εὐθὺς δὲ θύννος, ὑπότου τῶν μεγίστων διωκόμενος ἰχθύων, εἰς τὸ πλοῖοναὐτῶν εἰσήλατο. Οἱ δὲ τοῦτον λαβόντες μεθʼ ἡδονῆςἀνεχώρησαν.
Aesop.24.2 Ὁ μῦθος δηλοῖ, ὅτι πολλάκις, ἃ μὴ τέχνη παρέσχε,ταῦτα τύχη ἐδωρήσατο.
Aesop.25.HEAD 25. Ἁλιεύς. (S. 26. C.87. F. 241.)
Aesop.25.1 Ἁλιεὺς ἔν τινι ποταμῷ ἡλίευε. Καὶ δὴ κατατείναςτὰ δίκτυα ὡς περιέλαβεν ἑκατέρωθεν τὸ ῥεῦμα, προσδήσας κάλῳ λίθον, ἔτυπτε τὸ ὕδωρ, ὅπως οἱ ἰχθύεςφεύγοντες ἀπαραφυλάκτως τοῖς βρόχοις ἐμπέσωσι. Τῶνδὲ περὶ τὸν τόπον οἰκούντων τις θεασάμενος αὐτὸντοῦτο ποιοῦντα, ἐμέμφετο, ὡς τὸν ποταμὸν θολοῦντακαὶ μὴ ἐῶντα αὐτοὺς διαυγὲς ὕδωρ πίνειν· ὁ δὲ ἀπεκρίνατο· ,,ἀλλʼ ἐὰν μὴ οὕτως ὁ ποταμὸς ταράσσηται,ἐμὲ δεήσει λιμώττοντα ἀποθανεῖν.“
Aesop.25.2 Οὕτω καὶ τῶν πόλεων οἱ δημαγωγοὶ τότε μάλισταἐργάζονται, ὅταν τὰς πατρίδας εἰς στάσεις περιάγωσιν.
Aesop.26.HEAD 26. Ἁλιεύς. (C. 154. P. 263. B. 4.)
Aesop.26.1 Ἁλιεὺς, τὸ πρὸς ἄγραν δίκτυον ἐκ τῆς θαλάσσηςἐκβαλὼν, τῶν μὲν μεγάλων ἰχθύων ἐγκρατὴς γέγονε,καὶ τούτους ἐν τῇ γῇ ἥπλωσεν· οἱ δὲ βραχύτεροι τῶνἰχθύων διὰ τῶν τρυμαλιῶν διέδρασαν ἐν τῇ θαλάσσῃ.Ὅτι εὔκολος ἡ σωτηρία τοῖς μὴ μεγάλως εὐτυχοῦσιν, τοὺς δὲ μεγάλους ὄντας τῇ δόξῃ σπανίως ἴδοις ἂνἐκφεύγειν τὴν δίκην.
Aesop.27.HEAD 27. Ἁλιεὺς αὐλῶν. (S. 11. C. 130 e p.332. F. 34. B.9.)
Aesop.27.1 Ἁλιεὺς αὐλητικῆς ἔμπειρος, ἀναλαβὼν τοὺς αὐλοὺς καὶ τὰ δίκτυα παρεγένετο εἰς τὴν θάλασσαν, καὶστὰς ἐπί τινος προβλήματος πέτρας τὸ μὲν πρῶτον ᾖδε,νομίζων αὐτομάτους πρὸς τὴν ἡδυφωνίαν τοὺς ἰχθύαςοὐἐξελεύσεσθαι· ὡς δʼ αὐτοῦ ἐπὶ πολὺ διατεινομένου δὲν πέρας ἠνύετο, ἀποθέμενος τοὺς αὐλοὺς ἀνείλετο τὸἀμφίβληστρον, καὶ βαλὼν κατὰ τοῦ ὕδατος πολλοὺςἰχθύας ἤγρευσεν. Ἐκβαλὼν δʼ αὐτοὺς ἀπὸ τῶν δικτύωνἐπὶ τὴν ᾐόνα, ὡς ἐθεάσατο ἀσπαίροντας, ἔφη· ,,ὦ κάκιστα ζῶα, ὑμεῖς, ὅτε μὲν ηὔλουν, οὐκ ὠρχεῖσθε· νῦνδὲ, ὅτε πέπαυμαι, τοῦτο πράττετε.
Aesop.27.2 Πρὸς τοὺς παρὰ καιρόν τι πράττοντας ὁ λόγος εὔκαιρος.
Aesop.27b.HEAD 27b. Ἄλλως. (ex Herodoto l, c. 141.)
Aesop.27b.1 Ἴωνες καὶ Αἰολέες, ὡς οἱ Λυδοὶ τάχιστα κατεστράφατο ὑπὸ Περσέων, ἔπεμπον ἀγγέλους ἐς Σάρδις παρὰΚῦρον, ἐθέλοντες ἐπὶ τοῖσι αὐτοῖσι εἶναι τοῖσι καὶΚροίσῳ ἔσαν κατήκοοι. Ὁ δὲ ἀκούσας αὐτέων τὰ προΐσχοντοἔλεξέ σφι λόγον, ἄνδρα φὰς αὐλητὴν, ἰδόνταἰχθῦς ἐν τῇ θαλάσσῃ, αὐλέειν, δοκέοντά σφεας ἐξελεύ-σεσθαι ἐς γῆν· ὡς δὲ ψευσθῆναι τῆς ἐλπίδος, λαβεῖνἀμφίβληστρον καὶ περιβαλεῖν τε πλῆθος πολλὸν τῶνἰχθύων καὶ ἐξειρύσαι· ἰδόντα δὲ παλλομένους, εἰπεῖνἄρα αὐτὸν πρὸς τοὺς ἰχθῦς· „παύεσθέ μοι ὀρχεόμενοι,ἐπεὶ οὐδʼ ἐμέο αὐλέοντος ἠθέλετε ἐκβαίνειν ὀρχεόμενοι.“Κῦρος μὲν τοῦτον τὸν λόγον τοῖσι Ἴωσι καὶ τοῖσιΑἰολεῦσι τῶνδε εἵνεκα ἔλεξε, ὅτι δὴ οἱ Ἴωνες πρότερον,αὐτοῦ Κύρου δεηθέντος διʼ ἀγγέλων ἀπίστασθαί σφεαςἀπὸ Κροίσου, οὐκ ἐπείθοντο, τότε δὲ, κατεργασμένωντῶν πρηγμάτων, ἔσαν ἕτοιμοι πείθεσθαι Κύρῳ.
Aesop.28.HEAD 28. Ἁλιεὺς καὶ Μαινίς. (S. 18. C. 124 et p. 326. F.20. B. 6.)
Aesop.28.1 Ἁλιεὺς καθεὶς τὸ δίκτυον ἀνήνεγκε μαινίδα. Τῆςδὲ ἱκετευούσης αὐτὸν πρὸς τὸ παρὸν μεθεῖναι αὐτὴν,ἐπειδὴ μικρὰ τυγχάνει, ὕστερον δὲ αὐξυνθεἔσαν συλλαβεῖν εἰς μείζονα ὠφέλειαν, ὁ ἁλιεὺς εἶπεν· „ἀλλʼ ἔγωγεεὐηθέστατος ἄν εἴην, εἰ τὸ παρὸν κέρδος ἀφεὶς ἄδηλονἐλπίδα διώκοιμι.“
Aesop.28.2 Ὁ λόγος δηλοῖ, ὅτι αἱρετώτερόν ἐστι κέρδος τὸ παρὸν, κἄν μικρὸν ᾖ, τοῦ προσδοκωμένου κἂν μέγαὑπάρχῃ·
Aesop.29.HEAD 29. Ἀλκυών. (S. 25. C. 86. F. 240.)
Aesop.29.1 Ἀλκυὼν ὄρνεόν ἐστι φιλέρημον διὰ παντὸς ἐν θαλάττῃ διαιτώμενον. Ταύτην λέγεται τὰς τῶν ἀνθρώπων  θήρας φυλαττομένην ἐν σκοπέλοις παραθαλαττίοιςνεοττοποιεῖσθαι. Καὶ δή ποτε τίκτειν μέλλουσα παρεγένετοεἲς τι ἀκρωτήριον, καὶ θεασαμένη πέτραν ἐπὶθαλάσσῃ ἐνεοττοποιεῖτο ἐνταῦθα. Ἐξελθούσης δʼ αὐτῆςποτε ἐπὶ νομὴν, συνέβη τὴν θάλασσαν ὑπὸ λάβρωνπνευμάτων κυματωθεῖσαν ἐξαρθῆναι μέχρι τῆς καλιᾶς,καὶ ταύτην ἐπικλύσασαν τοὺς νεοττοὺς διαφθεῖραι. Καὶἡ ἀλκυὼν ἐπανελθοῦσα ὡς ἔγνω τὸ γεγονὸς, εἶπεν·„ἀλλ’ ἔγωγε δειλαία, ἥτις τὴν γῆν ὡς ἐπίβουλον φυλαττομένη ἐπὶ ταύτην κατέφυγον, ἣ πολλῷ μοι γέγονενἀπιστοτέρα.“
Aesop.29.2 Οὕτω καὶ τῶν ἀνθρώπων ἔνιοι τοὺς ἐχθροὺς φυλαττόμενοι λανθάνουσι πολλῷ χαλεπωτέροις τῶν ἐχθρῶνφίλοις ἐμπίπτοντες.
Aesop.30.HEAD 30. Ἀλώπεκες. (C. 155. F. 264.)
Aesop.30.1 Ποτὲ ἀλώπεκες ἐπὶ τὸν Μαίανδρον ποταμὸν συνηθροίσθησαν, πιεῖν ἐξ αὐτοῦ θέλουσαι· διὰ δὲ τὸ ῥοιζηδὸν φέρεσθαι τὸ ὕδωρ, ἀλλήλας προτρεπόμεναι οὐκἐτόλμων εἰσελθεῖν. Μιᾶς δὲ αὐτῶν διεξιούσης, ἐπὶ τῷεὐτελίζειν τὰς λοιπὰς, καὶ δειλίαν καταγελώσης, ἑαυτὴν ὡς γενναιοτέραν προκρίνασα θαρσαλέως εἰς τὸὕδωρ ἐπήδησεν. Τοῦ δὲ ῥεύματος ταύτην εἰς μέσον κατασύραντος, καὶ τῶν λοιπῶν, παρὰ τὴν ὄχθην τοῦ ποταμοῦ ἑστηκυιῶν, πρὸς αὐτὴν εἰπουσῶν „μὴ ἐάσῃςἡμᾶς, ἀλλὰ στραφεῖσα ὑπόδειξον τὴν εἴσοδον, διʼ ἧςἀκινδύνως δυνησόμεθα πιεῖν,“ ἐκείνη ἀπαγομένη ἔλεγεν· ,,ἀπόκρισιν ἔχω εἰς Μίλητον, καὶ ταύτην ἐκεῖσεἀποκομίσαι βούλομαι· ἐν δὲ τῷ ἐπανιέναι με, ὑποδείξωὑμῖν.“
Aesop.30.2 Πρὸς τοὺς κατὰ ἀλαζονείαν ἑαυτοῖς κίνδυνον ἐπιφέροντας.
Aesop.31.HEAD 31. Ἀλώπηξ ἐξογκωθεῖσα τὴν γαστέρα. (S. 24. C. 158.)
Aesop.31.1 Ἀλώπηξ λιμώττουσα ὡς ἐθεάσατο ἔν τινι δρυὸςκοιλώματι ἄρτους καὶ κρέα ὑπό τινων ποιμένων καταλελειμμένα, ταῦτα εἰσελθοῦσα κατέφαγεν· ἐξογκωθεῖσαδὲ τὴν γαστέρα, ἐπειδὴ οὐκ ἠδύνατο ἐξελθεῖν, ἐστέναζεκαὶ ὠδύρετο. Ἑτέρα δὲ ἀλώπηξ τῇδε παριοῦσα εἰσήκουσε αὐτῆς τῶν στεναγμῶν, καὶ προσελθοῦσα ἐπυνθάνετο τὴν αἰτίαν. Μαθοῦσα δὲ τὰ γεγενημένα, ἔφηπρὸς αὐτήν· ,,ἀλλὰ μενετέον σοι ἐνταῦθα, ἕως ἄν τοιαύτη γένῃ, ὁποία οὖσα εἰσῆλθες, καὶ οὕτω ῥᾳδίωςἐξελεύσῃ.“
Aesop.31.2 Ὁ λόγος δηλοῖ, ὅτι τὰ χαλεπὰ τῶν πραγμάτων ὁχρόνος διαλύει.
Aesop.31b.HEAD 31b. Ἄλλως. (F. 12. C. p. 350. B.86.)
Aesop.31b.1 Ἀλώπηξ λιμώττουσα ἐν πήρᾳ ἐθεάσατο ἐπί τινα καλύβην βοσκοῦ κρέα καὶ ἄρτον ὑπʼ αὐτοῦ καταλειφθέντα,  καὶ εἰσελθοῦσα ἔφαγεν αὐτὰ ἡδέως. Ἐξογκωθείσης  δὲ αὐτῆς τῆς γαστρὸς, καὶ διὰ τοῦτο μὴ δυναμένης ἐξελθεῖν τῆς καλύβης, ἔστενε καὶ ἐπωδύρετο.Ἑτέρα δὲ ἀλώπηξ διερχομένη ἤκουσεν αὐτῆς τῶν στε-ναγμῶν, καὶ προσελθοῦσα ἐπυνθάνετο, διʼ ἣν αἰτίαντοῦτο ποιεῖς; Μαθοῦσα δὲ τὸ γεγονὸς ἡ ἀλώπηξ ἔφη·,,ἀλλὰ μένε τέως ἐνταῦθα σὺ, ἕως ἂν τοιαύτη γένῃ,ὁποία οὖσα εἰσῆλθες.“
Aesop.31b.2 Ὁ μῦθος δηλοῖ, ὅτι τὰ χαλεπὰ τῶν πραγμάτων ὁχρόνος διαλύει.
Aesop.32.HEAD 32. Ἀλώπηξ καὶ Βάτος. (S. 19. C. 8 e p.285. F. 8.)
Aesop.32.1 Ἀλώπηξ φραγμὸν ἀναβαίνουσα, ἐπειδὴ ὀλισθαίνειν ἔμελλε, βάτου ἐπελάβετο. Ξυσθεῖσα δὲ τὸ πέλμακαὶ δεινῶς διατεθεῖσα, ᾐτιᾶτο αὐτὴν, εἴ γε καταφυ-γοῦσα ἐπʼ αὐτὴν ὡς ἐπὶ βοηθὸν χείρονι αὐτῇ ἐχρήσατοκαὶ τοῦ προκειμένου. Καὶ ἡ βάτος ὑποτυχοῦσα εἶπεν·,,ἀλλʼ ἐσφάλης τῶν φρενῶν, ὦ αὕτη, ἐμοῦ ἐπιλαβέσθαιβουληθεῖσα, ἥτις πάντων ἐπιλαμβάνεσθαι εἴωθα.“
Aesop.32.2 Οὕτω καὶ τῶν ἀνθρώπων μάταιοί εἰσιν ὅσοι τούτοις ὡς βοηθοῖς προσφεύγουσιν, οἷς τὸ ἀδικεῖν μᾶλλόνἐστιν ἔμφυτον.
Aesop.33.HEAD 33. Ἀλώπηξ καὶ Βότρυς. (S. 15. C. 156. F. 5.170. B. 19.)
Aesop.33.1 Ἀλώπηξ λιμώττουσα ὡς ἐθεάσατο ἐπί τινος ἀναδενδράδος βότρυας κρεμαμένους, ἠβουλήθη αὐτῶν περιγενέσθαι, καὶ οὐκ ἡδύνατο· ἀπαλλαττομένη δὲ πρὸςἑαυτὴν εἶπεν· ,,ὄμφακές εἰσιν.“
Aesop.33.2 Οὕτω καὶ τῶν ἀνθρώπων ἔνιοι, τῶν πραγμάτωνἐφικέσθαι μὴ δυνάμενοι διʼ ἀσθένειαν, τοὺς καιροὺςαἰτιῶνται.
Aesop.33b.HEAD 33b. Ἄλλως. (C. 156.)
Aesop.33b.1 Κερδὼ βότρυν βλέπουσα μακρᾶς ἀμπέλου,πρὸς ὕψος ἦρτο, καὶ καμοῦσα πολλάκιςἑλεῖν ἀπεῖπε· πρὸς ἑαυτὴν ταῦτʼ ἔφη·„μὴ κάμνε· ῥᾶγες ὀμφακίζουσιν μάλα.“Πρὸς τοὺς ποιοῦντας τὴν ἀνάγκην φιλοτιμίαν.
Aesop.34.HEAD 34. Ἀλώπηξ καὶ Γέρανος.(C. 326. F. 397. ex Plut:. Symp. Disput. l, c. 5. p. 614, E.)
Aesop.34.1 Οἱ τοιαῦτα προβλήματα καθιέντες οὐδὲν ἂν τῆςΑἰσωπείου γεράνου καὶ ἀλώπεκος ἐπιεικέστεροι πρὸςκοινωνίαν φανεῖεν· ὧν ἡ μὲν ἔτνος τι λιπαρὸν κατὰλίθου πλατείας καταχεαμένη, ἠνία ἅμα γέλωτα παρέχουσαν· ἐξέφευγε γὰρ ὑγρότητι τὸ ἔτνος τὴν λεπτότητατοῦ στόματος αὐτῆς. Ἐν μέρει τοίνυν ἡ γέρανος αὐτῇκαταγγείλασα δεῖπνον, ἐν λαγυνίδι προὔθηκε λεπτὸνἐχούσῃ καὶ μακρὸν τράχηλον, ὥστε αὐτὴν μὲν καθιέναιτὸ στόμα ῥᾳδίως καὶ ἀπολαύειν, τὴν δὲ ἀλώπεκα, μὴδυναμένην, κομίζεσθαι συμβολὰς πρεπούσας.
Aesop.34.2 Οὕτω τοίνυν, ὅταν οἱ φιλόσοφοι παρὰ πότον εἰςλεπτὰ καὶ διαλεκτικὰ προβλήματα καταδύντες, ἐνοχλῶσιτοῖς πολλοῖς ἕπεσθαι μὴ δυναμένοις, ἐκεῖνοι δὲ πάλινἐπʼ ᾠδάς τινας καὶ διηγήματα φλυαρώδη καὶ λόγουςβαναύσους καὶ ἀγοραίους ἐμβάλωσιν ἑαυτοὺς, οἴχεταιτῆς συμποτικῆς κοινωνίας τὸ τέλος καὶ καθύβρισταιΔιόνυσος.
Aesop.35.HEAD 35. Ἀλώπηξ καὶ Δρυτόμος.(S. 22. C. 127 e p.329. F.10. B.50.)
Aesop.35.1 Ἀλώπηξ κυνηγοὺς φεύγουσα ὡς ἐθεάσατό τιναδρυτόμον, τοῦτον ἱκέτευε κατακρύψαι αὐτήν· ὁ δʼαὐτῃπαρῄνεσεν, εἰς τὴν ἑαυτοῦ καλύβην εἰσελθοῦσαν κρυβῆναι. Μετʼ οὐ πολὺ δὲ παραγενομένων τῶν κυνηγῶν καὶ τοῦ δρυτόμου πυνθανομένων, εἰ τεθέαταἀλώπεκα τῇδε παριοῦσαν, ἐκεῖνος τῇ μὲν φωνῇ ἡρνεῖτοἑωρακέναι, τῇ δὲ χειρὶ νεύων ἐσήμαινεν ὅπου κατεκέκρυπτο. Τῶν δὲ οὐχ οἷς ἔνευε προςσχόντων, ἀλλʼ οἷςἔλεγε πιστευσάντων, ἡ ἀλώπηξ ἰδοῦσα αὐτοὺς ἁπαλλαγέντας, ἐξελθοῦσα ἀπροσφωνητὶ ἐπορεύετο· μεμφομένου δʼ αὐτὴν τοῦ δρυτόμου, εἴγε διασωθεῖσα ὑπ᾽αὐτοῦ οὐδὲ φωνῆς αὐτὸν ἠξίωσεν, ἔφη· „ἀλλʼ ἔγωγεηὐχαρίστησα ἄν σοι, εἰ τοῖς λόγοις ὅμοια τὰ ἔργα τῶνχειρῶν καὶ τοὺς τρόπους εἶχες.
Aesop.35.2 Τούτῳ τῷ λόγῳ χρήσαιτʼ ἄν τις πρὸς ἐκείνους τῶνἀνθρώπων, οἵτινες τὰ μὲν χρηστὰ σαφῶς ἐπαγγέλλονται,ἔργα δὲ φαῦλα δρῶσιν.
Aesop.35b.HEAD 35b. Ἄλλως. Ἀλώπηξ καὶ Ποιμήν. (C. p.70.)
Aesop.35b.1 Ἔλαφον διώκει λέων. δὲ φεύγουσα ὑπεξάγεικαὶ καταδύεται εἰς δρυμῶνα βαθύν. Ὁ δὲ λέων, ἐπιστὰςτῷ δρυμῷ, ἐρωτᾷ τὸν ποιμένα, εἴ που εἶδε πτήξασαντὴν ἔλαφον. Ὁ δὲ ποιμὴν οὐκ ἔφη εἰδέναι, καὶὁμοῦ λέγων τὴν χεῖρα ἀνατείνας ἔδειξε τὸ χωρίον.Ὤιχετο ὁ λέων ἐπὶ τὴν δειλαίαν ἔλαφον· ἡ δὲ ἀλώπηξπρὸς τὸν ποιμένα λέγει· ,,ὡς δειλὸς ἄρα καὶ πονηρὸςἦσθα, δειλὸς μὲν πρὸς λέοντας, πονηρὸς δὲ εἰς ἐλάφους.“
Aesop.36.HEAD 36. Ἀλώπηξ καὶ Ἐχῖνος.(C. 314. F.384. ex Aristot. Phetor. II, c.20.)
Aesop.36.1 Αἴσωπος ἐν Σάμῳ δημηγορῶν, κρινομένου δημαγωγοῦ περὶ θανάτου, ἔφη· Ἀλώπεκα διαβαίνουσανποταμὸν ἀπωσθῆναι εἰς φάραγγα· οὐ δυναμένην δʼἐκβῆναι πολὺν χρόνον κακοπαθεῖν, καὶ κυνοραϊστὰςπολλοὺς ἔχεσθαι αὐτῆς· ἐχῖνον δὲ πλανώμενον, ὡς εἶδεναὐτὴν, κατοικτείραντα εἰπεῖν, εἰ ἀφέλοι αὐτῆςτοὺς κυνοραῖστάς· τὴν δὲ οὐκ ἐᾶν. Ἐρομένου δὲ, διὰτί, ,,ὅτι οὗτοι μὲν“ φάναι ,,ἤδη μου πλήρεις εἰσὶ καὶὀλίγον ἕλκουσιν αἷμα, ἐὰν δὲ τούτους ἀφέλῃ, ἕτεροιἐλθόντες πεινῶντες ἐκπιοῦνταί μου τὸ λοιπὸν οἷμα.“ —„Ἀτὰρ καὶ ὑμᾶς,“ ἔφη ,,ὦ ἄνδρες Σάμιοι, οὗτος μὲνοὐδὲν ἔτι βλάψει· πλούσιος γάρ ἐστιν· ἐὰν δὲ ἀποκτεί-νητε, ἕτεροι ἥξουσι πένητες, οἳ ὑμῖν ἀναλώσουσι τὰκοινὰ κλέπτοντες.“
Aesop.37.HEAD 37. Ἀλώπηξ καὶ Κροκόδειλος. (S. 20. C.9 et p.285. F. 9.)
Aesop.37.1 Ἀλώπηξ καὶ κροκόδειλος περὶ εὐγενείας ἢριζον.Πολλὰ δὲ τοῦ κροκοδείλου διεξιόντος περὶ τῆς τῶν προγόνων λαμπρότητος, καὶ τὸ τελευταῖον λέγοντος, ὅτιγεγυμνασιαρχηκότων ἐστὶ πατέρων, ἡ ἀλώπηξ ὑποτυχοῦσαἔφη· ,,ἀλλὰ κἂν σὺ μὴ εἴπῃς, ἀπὸ τοῦ δέρματοςφαίνῃ, ὅτι ἀπὸ πολλῶν ἐτῶν εἶ γεγυμνασμένος.“
Aesop.37.2 Οὕτω καὶ τῶν ψευδολόγων ἀνθρώπων ἔλεγχός ἐστιτὰ πράγματα.
Aesop.38.HEAD 38. Ἀλώπηξ καὶ Κύων. (S. 41. C. 157 et p.350. F. 18.)
Aesop.38.1 Ἀλώπηξ εἰς ἀγέλην προβάτων εἰσελθοῦσα θηλαζόντων, τῶν ἀρνίων ἓν ἀναλαβομένη προσεποιεῖτο καταφιλεῖν· ἐρωτηθεῖσα δὲ ὑπὸ κυνὸς ,,τί τοῦτο ποιεῖς;“„τιθηνοῦμαι αὐτὸ, ἔφη, καὶ προσπαίζω.“ Καὶ ὁ κύωνἔφη· ,,καὶ νῦν, ἄν μὴ ἀφῇς τὸ ἀρνίον, τὰ κυνῶν σοιπροσοίσιω.
Aesop.38.2 Πρὸς ἄνδρα ῥᾳδιουργὸν καὶ μωροκλέπτην ὁ λόγοςεὔκαιρος.
Aesop.39.HEAD 39. Ἀλώπηξ καὶ Λέων. (F. 7. C. 5 c p.284. S. 10.)
Aesop.39.1 Ἀλώπηξ μηδέποτε θεασαμένη λέοντα, ἐπειδὴ κατάτινα τύχην ὑπήντησεν αὐτῷ, τὸ μὲν πρῶτον ἰδοῦσααὐτὸν οὕτως ἐφοβήθη, ὡς μικροῦ καὶ ἀποθανεῖν. Ἐκδευτέρου δὲ αὐτῷ περιτυχοῦσα, ἐφοβήθη μὲν, ἀλλʼοὐχ ὡς τὸ πρότερον. Ἐκ τρίτου δὲ θεασαμένη αὐτὸνοὕτως κατεθάρσησεν, ὡς καὶ προσελθοῦσα αὐτῷ διαλεχθῆναι.
Aesop.39.2 Ὁ μῦθος δηλοῖ, ὅτι καὶ τὰ φοβερὰ τῶν πραγμάτωνἡ συνήθεια καταπραΰνει.
Aesop.40.HEAD 40. Ἀλώπηξ καὶ Λέων. (C. 375. F. 335.)
Aesop.40.1 Ἀλώπηξ θεασαμένη ἐγκάθειρκτον λέοντα, καὶ τούτουστᾶσα ἐγγὺς, δεινῶς αὐτὸν ὕβριζεν. Ὁ δὲ λέωνἔφη πρὸς αὐτήν· ,,οὐ σύ με καθυβρίζεις, ἀλλʼ ἡ προσπεσοῦσά μοι ἀτυχία.“
Aesop.40.2 Ὁ μῦθος οὗτος δηλοῖ, ὡς πολλοὶ τῶν ἐνδόξων,δυσπραγίαις περιπίπτοντες, ὑπ εὐτελῶν ἐξουθενοῦνται.
Aesop.41.HEAD 41. Ἀλώπηξ καὶ Λέων. (C. 298. F. 210.)
Aesop.41.1 Ἀλώπηξ λέοντι συνῆν ἐν ὑπηρέτου προσχήματι·καὶ ἡ μὲν ἄγρας ἐμήνυεν, ὁ δὲ ἐμπίπτων ἐλάμβανεν.Ἑκατέρῳ τοίνυν πρὸς τὴν ἀξίαν διῃρεῖτο μερίς. Ζηλοτυπήσασα δὲ ἡ ἀλώπηξ τῶν πλεόνων τὸν λέοντα,θηρᾶν ἀντὶ τοῦ μηνύειν ᾑρεῖτο. Καὶ πειρωμένη ποίμνης τι λαβεῖν, κατέστη πρώτη τοῖς θηρῶσιν εἰς θήραμα.
Aesop.41.2 Ἄρχεσθαι μᾶλλον ἀσφαλῶς ἄμεινον, ἤ κρατεῖνσφαλερῶς.
Aesop.42.HEAD 42. Ἀλώπης καὶ Πάρδαλις. (S. 12. C. 159 et p. 351. F. 13.)
Aesop.42.1 Ἀλώπηξ καὶ πάρδαλις περὶ κάλλους ἤριζον. Τῆς δὲπαρδάλεως παρʼ ἕκαστα τὴν τοῦ σώματος ποικιλίανπροβαλλομένης, ἡ ἀλώπηξ ὑποτυχοῦσα ἔφη· ,,καὶ πόσονἐγώ σου καλλίων ὑπάρχω, ἥτις οὐ τὸ σῶμα, τὴν δὲψυχὴν πεποίκιλμαι;“
Aesop.42.2 Ὁ λόγος δηλοῖ, ὅτι τοῦ σωματικοῦ κάλλους ἀμείνωνἐστὶν ὁ τῆς διανοίας κόσμος.
Aesop.42b.HEAD 42b. Ἄλλως. (C.159. B.133.)
Aesop.42b.1 Στικτή ποτε πάρδαλις ἐκαυχᾶτο φορεῖν ἀπάντωνζώων ποικιλωτέραν δέῤῥιν. Πρὸς ἥν ἡ ἀλώπηξ εἶπεν,,ἐγώ σου τῆς δορᾶς κρείττονα καὶ ποικιλωτέραν γνώμην ἔχω.“
Aesop.43.HEAD 43. Ἀλώπηξ καὶ Πίθηκος. (S.14. C. 374. B.81.)
Aesop.43.1 Ἀλώπηξ καὶ πίθηκος ἐν ταὐτῷ ὁδοιποροῦντες περὶεὐγενείας ἤριζον. Πολλὰ δὲ ἑκατέρων διεξιόντων, ἐπειδὴἐγένοντο κατά τινα τόπον, ἐνταῦθα ἀποβλέψας ἀνεστέναξενὁ πίθηκος· τῆς δʼ ἀλώπεκος ἐρομένης τὴν αἰτίαν,ὁ πίθηκος ἐπιδείξας αὐτῇ τὰ μνήματα, ἔφη· ,,ἀλλʼ οὐμέλλω κλαίειν, ὁρῶν τὰς στήλας τῶν πατρικῶν μουἀπελευθέρων καὶ δούλων;“ Κἀκείνη πρὸς αὐτὸν ἔφη·,,ἀλλὰ ψεύδου ὅσα βούλει· οὐδεὶς γὰρ τούτων ἀναστάςσε ἐλέγξει.“
Aesop.43.2 Οὕτω καὶ τῶν ἀνθρώπων οἱ ψευδολόγοι τότε μάλιστακαταλαζονεύονται, ὅταν τοὺς ἐλέγχοντας μὴ ἔχωσι.
Aesop.43b.HEAD 43. Ἄλλως. (C. 334. F. 334.)
Aesop.43b.1 Ἀλώπηξ καὶ πίθηξ ἐπὶ τὸ αὐτὸ ὡδοιπόρουν. Παρερχόμενοι δὲ διὰ τινῶν μνημείων, ἔφη ὁ πίθηξ τῇ ἀλώπεκι, ὡς πάντες οἱ νεκροὶ οὗτοι ἀπελεύθεροι τῶν ἐμῶνγεννητόρων ὑπάρχουσιν. δὲ ἀλώπηξ λέγει τῷ πίθηκι· „εὐκαίρως ἐψεύσω· οὐδεὶς γὰρ τῶν ἐνταῦθα ταφέντων ἀπελέγξαι σε δύναται.“
Aesop.43b.2 Οὗτος ὁ μῦθος παριστᾷ τὸν τοὺς ψευδολόγους ὀρθῶς διελέγχοντα, καὶ τοὺς προδήλως τὸ ψεῦδος ἀντὶἀληθείας προσφέροντας.
Aesop.44.HEAD 44. Ἀλώπηξ καὶ Πίθηκος. (S.82. C. 29 et p. 295. F. 69.)
Aesop.44.1 Ἐν συνόδῳ τῶν ἀλόγων ζώων πίθηκος ὀρχησάμενοςκαὶ εὐδοκιμήσας βασιλεὺς ὑπʼ αὐτῶν ἐχειροτονήθη·ἀλώπηξ δὲ αὐτῷ φθονήσασα ὡς ἐθεάσατο ἔν τινι παγίδικρέας κείμενον, ἀγαγοῦσα αὐτὸν ἐνταῦθα ἔλεγεν, ὡςεὑροῦσα θησαυρὸν αὐτὴ μὲν οὐκ ἐχρήσατο, γέρας δὲαὐτῷ τῆς βασιλείας τετήρηκε, καὶ παρῄνει αὐτῷ λαβεῖν. Τοῦ δὲ ἀτημελήτως ἐπελθόντος, καὶ ὑπὸ τῆςπαγίδος συλληφθέντος, αἰτιωμένου τε τὴν ἀλώπεκα ὡςἐνεδρεύσασαν αὐτῷ, ἐκείνη ἔφη· ,,ὦ πίθηκε, σὺ δὲτοιαύτην ψυχὴν ἔχων τῶν ἀλόγων ζώων βασιλεύσεις;“
Aesop.44.2 Οὕτως οἱ τοῖς πράγμασιν ἀπερισκέπτως ἐπιχειροῦντες σὺν τῷ δυστυχεῖς εἶναι καὶ γέλωτα ὁφλισκάνουσι.
Aesop.45.HEAD 45. Ἀλώπηξ καὶ Τράγος. (S.9. C. 4 et p. 281. F. 4.)
Aesop.45.1 Ἀλώπηξ πεσοῦσα εἰς φρέαρ, ἐπάναγκες ἔμενε, πρὸςιὴν ἀνάβασιν ἀμηχανοῦσα· τράγος δὲ δίψῃ συνεχόμενος ὡς ἐγένετο κατὰ τὸ αὐτὸ φρέαρ, θεασάμενος αὐτὴν, ἐπυνθάνετο, εἰ καλὸν εἴη τὸ ὕδωρ· ἡ δὲ, τὴνδυστυχίαν ἀσμενισαμένη, πολὺν ἔπαινον τοῦ ὕδατοςκατέτεινε, λέγουσα, ὡς χρηστὸν εἴη, καὶ καταβῆναιαὐτῷ παρῄνει. Ὁ δὲ ἀμελετήτως κατῆλθε διὰ μόνηνἐπιθυμίαν, καὶ ἅμα τῷ τὴν δίψαν σβέσαι, μετὰ τῆςἀλώπεκος ἐσκόπει τὴν ἄνοδον· καὶ ἡ ἀλώπηξ χρήσιμον.τι ἔφη ἐπινενοηκέναι εἰς τὴν ἀμφοτέρων σωτηρίαν·„ εἰ γὰρ θελήσεις τοὺς ἐμπροσθίους πόδας τῷ τοίχῷπροσερεῖσαι, ἐγκλίνας τὰ κέρατα, ἀναδραμοῦσα αὐτὴδιὰ τοῦ σοῦ νώτου καὶ σὲ ἀναβιβάσω.“ Τοῦ δὲ καὶπρὸς τὴν δευτέραν παραίνεσιν ἑτοίμως ὑπηρετήσαντος,ἡ ἀλώπηξ ἁλομένη διὰ τῶν σκελῶν αὐτοῦ ἐπὶ τὸν νῶτονἀνέβη, καὶ ἀπʼ ἐκείνου ἐπὶ τὰ κέρατα διερεισαμένη,ἐπὶ τὸ στόμα τοῦ φρέατος ἀνελθοῦσα ἀπηλλάττετο. Τοῦδὲ τράγου μεμφομένου αὐτὴν, ὡς τὰς ὁμολογίαςπαραβαίνουσαν, ἐπιστραφεῖσα εἶπεν· ,,ὦ οὗτος, ἀλλʼ εἰ τοσαύτας φρένας εἶχες, ὅσας ἐν τῷ πώγωνι τρίχας, οὐπρότερον δὴ κατεβεβήκεις, πρὶν ἢ τὴν ἄνοδον ἐσκέψω.“
Aesop.45.2 Οὕτω καὶ τῶν ἀνθρώπων τοὺς φρονίμους δεῖ πρότεροντὰ τέλη τῶν πραγμάτων σκοπεῖν, εἶθʼ οὕτως αὐτοῖςἐπιχειρεῖν.
Aesop.45b.HEAD 45b. Ἄλλως. (C. p.6.)
Aesop.45b.1 Τράγος, ἐν θέρει σφοδρῶς διψήσας, κατῆλθεν εἰςβαθύκρημνον ὕδωρ πιεῖν. Πιών δὲ καὶ χορτασθεὶς οὐκἡδύνατο ἀνελθεῖν καὶ μετενόει καὶ βοηθὸν ἐζήτει. Ἀλώπηξδὲ τοῦτον ἰδοῦσα ἔφη· ,,ὦ ἀνόητε, εἰ τόσας φρέναςεἶχες, ὅσας ἐν τῷ πώγωνι τρίχας, πρότερον οὐκἂν κατέβης, ἢ μὴ τὴν ἄνοδον ἐσκέεψω.“
Aesop.45b.2 Ὅτι δεῖ πρότερον προσκοποῦντα τὰ τέλη τῶν πραγμάτων, οὕτω ποιεῖσθαι (ποιεῖν ?).
Aesop.46.HEAD 46. Ἀλώπηξ κόλουρος. (S.17. C.7 et p.284. F. 6.)
Aesop.46.1 Ἀλώπηξ ὑπό τινος παγίδος τὴν οὐρὰν ἀποκοπεῖσα,ἐπειδὴ διʼ αἰσχύνην ἀβίωτον ἡγεῖτο τὸν βίον ἔχειν,ἔγνω δεῖν καὶ τὰς ἄλλας ἀλώπεκας εἰς τὸ αὐτὸ προσαγαγεῖν, ἵνα τῷ κοινῷ πάθει τὸ ἴδιον ἐλάττωμα συγκρύψη.Καὶ δὴ ἁπάσας ἀθροίσασα παρῄνει αὐταῖς τὰς οὐρὰςἀποκόπτειν, λέγουσα, ὡς οὐκ ἀπρεπὲς μόνον τοῦτο,ἀλλὰ καὶ περισσόν τι αὐταῖς βάρος προσήρτηται. Τού-των δέ τις ὑποτυχοῦσα ἔφη· ,,ὦ αὕτη, ἀλλʼ εἰ μή σοιτοῦτο συνέφερεν, οὐκ ἂν ἡμῖν αὐτὸ συνεβούλευσας.“
Aesop.46.2 Ὁ λόγος πρὸς ἐκείνους, οἳ τὰς συμβουλίας ποιοῦνται τοῖς πέλας οὐ διʼ εὔνοιαν, ἀλλὰ διὰ τὸ ἑαυτοῖςσυμφέρον.
Aesop.47.HEAD 47. Ἀλώπηξ πρὸς μορμολύκειον. (S.27.)
Aesop.47.1 Ἀλώπηξ εἰσελθοῦσα εἰς πλάστου ἐργαστήριον, καὶἕκαστον τῶν ἐνόντων διερευνῶσα ὡς περιέτυχε τραγῳδῶνπροσώπῳ, τοῦτο ἐπάρασα εἶπεν· ,,οἵα κεφαλὴἐγκέφαλον οὐκ ἔχει.“
Aesop.47.2 Ὁ λόγος εὔκαιρος πρὸς ἄνδρα μεγαλοπρεπῆ μὲνσώματι, κατὰ ψυχὴν δὲ ἀλόγιστον.
Aesop.47b.HEAD 47b. Ἄλλως. (C. 11 et pp.286. F. 11)
Aesop.47b.1 Ἀλώπηξ εἰς οἰκίαν ἐλθοῦσα ὑποκριτοῦ, καὶ ἕκαστατῶν αὐτοῦ σκευῶν διερευνωμένη, εὗρε καὶ κεφαλὴνμορμολυκείου εὐφυῶς κατεσκευασμένην, ἣν καὶ ἀνα-λαβοῦσα ταῖς χερσὶν ἔφη· ,,ὦ οἵα κεφαλὴ, καὶ ἐγκέ-φαλον οὐκ ἔχει.“
Aesop.47b.2 Ὁ μῦθος πρὸς ἄνδρας μεγαλοπρεπεῖς μὲν τῷ σώ-ματι, κατὰ δὲ ψυχὴν ἀλογίστους.
Aesop.48.HEAD 48. Ἀνδροφόνος. (S. 32. C. 160 et p. 351. F. 29.)
Aesop.48.1 Ἄνθρωπόν τις ἀποκτείνας ὑπὸ τῶν αὐτοῦ συγγενῶν ἐδιώκετο. Γενόμενος δὲ κατὰ τὸν Νεῖλον ποταμὸν,λύκου αὐτῷ ἀπαντήσαντος, φοβηθεὶς ἀνέβη ἐπί τι δένδροντῷ ποταμῷ παρακείμενον, κἀκεῖ ἐκρύπτετο. Θεασάμενοςδὲ ἐνταῦθα ἔχιν κατʼ αὐτοῦ ἐρχόμενον, ἑαυτὸνεἰς τὸν ποταμὸν καθῆκεν· ἐν δὲ τούτῳ ὑποδεξάμενοςαὐτὸν κροκόδειλος κατεθοινήσατο.
Aesop.48.2 Ὁ λόγος δηλοῖ, ὅτι τοῖς ἐναγέσι τῶν ἀνθρώπων οὔτεγῆς οὔτε ἀέρος οὔτε ὕδατος στοιχεῖον ἀσφαλές ἐστιν.
Aesop.49.HEAD 49. Ἀνὴρ ἀδύνατα ἐπαγγελλόμενος. (S.34.C. 15 et p.288 F.31)
Aesop.49.1 Ἀνὴρ πένης νοσῶν καὶ κακῶς διακείμενος, ἐπειδὴπαρὰ τῶν ἰατρῶν ἀπηλπίσθη, τοῖς θεοῖς ηὔχετο ἑκατόμβην ποιῆσαι, ἐπαγγειλάμενος καὶ ἀναθήματα καθιερώσειν,ἐὰν ἐξαναστῇ. Τῆς δὲ γυναικὸς, ἐτύγχανε γὰραὐτὴ παρεστῶσα, πυνθανομένης ,,καὶ πόθεν αὐτὰἀποδώσεις ;“ ἔφη· ,, νομίζεις γάρ με ἐξαναστήσεσθαι,ἵνα καὶ ταῦτα οἱ θεοὶ ἀπαιτήσωσι;“
Aesop.49.2 Ὁ λόγος δηλοῖ, ὅτι ταῦτα ῥᾳδίως οἱ ἄνθρωποι κατεπαγγέλλονται, ἃ τελέσειν ἔργῳ οὐ προσδοκῶσι.
Aesop.50.HEAD 50. Ἀνὴρ Ἀθηναῖος καὶ Θηβαῖος. (B. 15)
Aesop.50.1 Ἀνὴρ Ἀθηναῖός τις ἀνδρὶ Θηβαίῳκοινῶς ὁδεύων, ὥσπερ εἰκὸς, ὡμίλει·ῥέων δʼ ὁ μῦθος ἦλθε μέχρις ἡρώων,μακρὴ μὲν ἄλλως ῥῆσις οὐδʼ ἀναγκαίη.τέλος δʼ ὁ μὲν Θηβαῖος υίὸν Ἀλκμήνηςμέγιστον ἀνδρῶν, νῦν δὲ καὶ θεῶν ὕμνει·ὁ δʼ ἐξ Ἀθηνῶν ἔλεγεν ὡς πολὺ κρείσσωνΘησεὺς γένοιτο, καὶ τύχης ὁ μὲν θείηςὄντως λέλογχεν, Ἡρακλῆς δὲ δουλείης.λέγων δʼ ἐνίκα· στωμύλος γὰρ ἦν ῥήτωρ·ὁ δʼ ἄλλος, ὡς Βοιωτὸς, οὐκ ἔχων ἴσηνλόγοις ἅμιλλαν, εἶπεν ἀγρίῃ μούσῃ·,,πέπαυσο· νικᾷς. τοιγαροῦν χολωθείηΘησεὺς μὲν ἡμῖν, Ἡρακλῆς δʼ Ἀθηναίοις·“
Aesop.50.2 Ὅτι οὐ δεῖ τοὺς μεγιστᾶνας κινεῖν εἰς ὀργὴν κατὰτῶν ὑπεξουσίων. [Είς ματαιολογίας καὶ ἔριδας.]
Aesop.51.HEAD 51. Ἀνὴρ, Ἵππος καὶ Πῶλος. (C.383. F. 343.)
Aesop.51.1 Ἀνήρ τις ἐπωχεῖτο θηλείᾳ τινὶ ἵππῳ ἐγκύῳ ὑπαρχούσῃ, καὶ ὁδοιποροῦντος αὐτοῦ πῶλον ἡ ἵππος ἀπέτεκεν. Ὁ δὲ πῶλος κατόπιν αὐτῆς εὐθὺς πορευόμενος,καὶ ταχέως ἰλιγγιάσας, πρὸς τὸν τῆς ἰδίας μητρὸς ἐπιβάτην ἔλεγεν· ,,ἰδοὺ, ὁρᾷς με βραχύτατον καὶ πρὸςπορείαν ἀδύνατον· γίνωσκε τοίνυν, ὡς εἰ ἐνταῦθαἐγκαταλίπῃς με, αὐθωρὸν διαφθείρομαι. Εἰ δὲ ἐντεῦθεν ἄρῃς με, καὶ ἀπαγάγῃς ἐν τόπῳ, καὶ ἀνατραφῆναιπαρασκευάσῃς, οὕτως αὐξυνθεὶς ἐν ὑστέρῳ ἐποχεῖσθαίμοι ποιήσω σε.“
Aesop.51.2 Ὁ μῦθος δηλοῖ, ὡς ἐκείνους χρὴ εὐεργετεῖν, ὑφʼὧν καὶ ἡ ἀντάμειψις τῆς εὐποιίας ἐλπίζεται.
Aesop.52.HEAD 52. Ἀνὴρ καὶ Γυνή. (S. 96. C.93. P.246.)
Aesop.52.1 Ἔχων τις γυναῖκα πρὸς πάντας τοὺς κατʼ οἶκονλίαν τὸ ἦθος ἀργαλέαν ἠβουλήθη γνῶναι, εἰ καὶ πρὸςτοὺς πατρῴους οἰκέτας ὁμοίως διάκειται· ὅθεν μετὰπροφάσεως εὐλόγου πρὸς τὸν πατέρα αὐτὴν ἔπεμψε.Μετὰ δὲ ὀλίγας ἡμέρας ἀνελθούσης αὐτῆς ἐπυνθάνετο,πῶς αὐτὴν οἱ οἰκεῖοι προσεδέξαντο; Τῆς δὲ εἰπούσης·,,οἱ βουκόλοι καὶ οἱ ποιμένες με ὑπεβλέποντο,“ ἔφηπρὸς αὐτήν· ,,ἀλλʼ ὦ γύναι, εἰ τούτοις ἀπήχθου, οἵὄρθρου μὲν τὰς ποίμνας ἐξελαύνουσιν, ὀψὲ δὲ εἰσίασι,τί χρὴ προσδοκᾶν περὶ τούτων, οἷς πᾶσαν τὴν ἡμέρανσυνδιέτριβες;“
Aesop.52.2 Οὕτω πολλάκις ἐκ τῶν μικρῶν τὰ μεγάλα καὶ ἐκτῶν προδήλων τὰ ἄδηλα γνωρίζονται.
Aesop.53.HEAD 53. Ἀνὴρ καὶ Κύκλωψ. (C. 384. P.344.)
Aesop.53.1 Ἀνήρ τις τῶν εὐλαβῶν τυγχάνων [τάχα], καὶ τοῖςπρακτέοις σεμνὸς, ἐπὶ χρόνον ἱκανὸν εὐμαρῶς τοῖςἰδίοις παισὶ συμβιοτεύων, μετὰ ταῦτα ἐνδείᾳ περιπίπτειἐσχάτῃ, καὶ τὴν ψυχὴν καιρίως ἀλγῶν, ἐβλασφήμει τὸ θεῖον, καὶ ἑαυτὸν ἀνελεῖν ἀπηναγκάζετο.Λαβὼν οὖν σπάθην, ἐπί τινα τῶν ἐρημικῶν τόπων ἐξῄει,θανεῖν μᾶλλον αἱρετισάμενος, ἤπερ κακῶς ζῆν. Πορευόμενος δὲ λάκκον τινὰ βαθύτατον ἔτυχεν εὑρηκὼς,ἐν ᾧ χρυσίον οὐκ ὀλίγον παρά τινος τῶν γιγανταίωνἀπετέθειτο, ᾧ Κύκλωψ τὸ ὄνομα. Ἰδὼν δὲ ὁ [δῆθεν]εὐλαβὴς ἀνὴρ τὸ χρυσίον, φόβου εὐθὺς καὶ χαρᾶς ἀνάπλεως γίνεται, καὶ ῥίπτει μὲν τῆς χειρὸς τὸ ξίφος, αἴρειδὲ τὸ χρυσίον ἐκεῖθεν, καὶ ἄσμενος ἐπὶ τὴν οἰκίανκαὶ τοὺς παῖδας αὐτοῦ ἐπανέρχεται. Εἶτα ὁ Κύκλωψ ἐπὶτὸν λάκκον ἐλθών, καὶ τὸ μὲν χρυσίον μὴ εὑρηκὼς,ἀντʼ αὐτοῦ δὲ κείμενον ἐκεῖσε τὸ ξίφος ἐωρακὼς, αὐτίκατοῦτο σπασάμενος ἑαυτὸν διεχειρίσατο.
Aesop.53.2 μῦθος οὗτος δηλοῖ, ὡς τοῖς σκαιοῖς ἀνδράσινἀκολούθως ἐπισυμβαίνει τὰ φαῦλα· τοῖς δὲ ἀγαθοῖςκαὶ εὐλαβέσι τὰ ἀγαθὰ ταμιεύεται.
Aesop.54.HEAD 54. Ἀνὴρ καὶ Μοιχός. (B. 116.)
Aesop.54.1 Νυκτὸς μεσούσης ᾖδε παῖς τις εὐφώνως·γυνὴ δʼ ἀκούει τοῦδε, κἀξαναστᾶσαθυρίδων προκύπτει, καὶ βλέπουσα τὸν παῖδαλαμπρᾶς σελήνης ἐν φάει καλὸν λίην,τὸν ἄνδρʼ ἑαυτῆς καταλιποῦσα κοιμᾶσθαι,κάτω μελάθρων ἦλθε, καὶ θύρης ἔξωἐλθοῦσ’ ἐποίει τὴν προθυμίην πλήρη.ἁνὴρ δὲ ταύτης ἐξανίστατʼ ἐξαίφνης,ζητῶν ὅποὐστί, κοὐκ ἰδὼν δόμων εἴσωἀμηχανῶν τε καὐτὸς ἦλθεν εἰς οἶμον·καὶ τῇ συνεύνῳ φησί· ,,μηδὲν ἐκπλήσσου,τὸν παῖδα δʼ ἡμῶν πεῖσον εἰς δόμους εὕδειν.“ὃν καὶ λαβὼν παρῆγεν. εἶτα κἀκεῖνος,ἄμφω θελόντων δρᾶν τι, χἥδʼ ἐρᾳθύμει.
Aesop.54.2 Τουτὶ μὲν οὕτως· ἔμφασις δὲ τοῦ μύθου,κακόν ἐστι χαίρειν, ὅταν ἔχῃ τις ἐκτῖσαι.
Aesop.55.HEAD 55. Ἀνὴρ κακοπράγμων. (S. 36. C. 16 et p.288. F.32.)
Aesop.55.1 Ἀνὴρ κακοπράγμων συνορισάμενος πρός τινα ψεθδὲς ἐπιδείξειν τὸ ἐν Δελφοῖς μαντεῖον, ὡς ἐνέστη ἡπροθεσμία, λαβὼν στρουθίον εἰς τὴν χεῖρα, καὶ τοῦτοτῷ ίματίῳ σκεπάσας, ἧκεν εἰς τὸ ίερὸν, καὶ στὰς ἄντικρυςἐπηρώτα, πότερόν τι ἔμπνουν ἔχει μετὰ χεῖρας ἢἄπνουν; βουλόμενος, ἐὰν μὲν ἄψυχον εἴπῃ, ζῶν τὸστρουθίον ἐπιδεῖξαι, ἐὰν δὲ ἔμπνουν, ἀποπνίξας προενεγκεῖν. Καὶ ὁ θεὸς συνεὶς αὐτοῦ τὴν κακοτεχνίαν εἶπεν· ,,ἀλλʼ ὦ οὗτος, πέπαυσο· ἐν σοὶ γὰρ ἔστι, τοῦτοὃ ἔχεις ἢ νεκρὸν εἶναι ἢ ἔμψυχον.“
Aesop.55.2 Ὁ λόγος δηλοῖ, ὅτι τὸ θεῖον ἀπαρεγχείρητόν ἐστι.
Aesop.56.HEAD 56. Ἀνὴρ μεσαιπόλιος καὶ ἑταῖραι.(S. 31. C. 162 et p.352. F. 199. B. 22.)
Aesop.56.1 Ἀνὴρ μεσαιπόλιος δύο ἐρωμένας εἶχεν, ὧν ἡ μὲννέα, ἡ δὲ πρεσβῦτις. Καὶ ἡ μὲν προβεβηκυῖα αἰδουμένη νεωτέρῳ αὐτῆς πλησιάζειν, διετέλει, εἴ ποτε πρὸςαὐτὴν παρεγένετο, τὰς μελαίνας αὐτοῦ τρίχας περιαιρουμένη· ἡ δὲ νεωτέρα ὑποστελλομένη γέροντα ἐραστὴν ἔχειν, τὰς πολιὰς αὐτοῦ ἀπέσπα. Καὶ οὕτω συνέβη ὑπὸ ἀμφοτέρων αὐτὸν περιτιλλόμενον φαλακρὸνγενέσθαι.
Aesop.56.2 Οὕτω πανταχοῦ τὸ ἀνώμαλον ἐπιβλαβές ἐστι.
Aesop.56b.HEAD 56b. Ἄλλως. (C. 162.)
Aesop.56b.1 Ἀνήρ τις, μέσην ἔχων ἥβην, δύο ἔσχεν ἑταίρας,μίαν μὲν γραῦν, τὴν δὲ ἑτέραν νέαν. Τούτῳ ἡ μὲνγραῦς τὰς μελαίνας τρίχας ἔτιλλεν, ὡς γέροντα τοῦτονθέλουσα, ἡ δὲ νέα τὰς πολιάς· ἕως αὐτὸν φαλακρὸνἐποίησαν καὶ ὄνειδος ἀπάντων.
Aesop.56b.2 Ὅτι ἐλεεινός ἐστιν ὃς εἰς γυναῖκας ἐμπίπτει.
Aesop.57.HEAD 57. Ἀνὴρ πηρός. (S.37. C. 161 e p.351. F. 17.)
Aesop.57.1 Ἀνὴρ πηρὸς εἰώθει πᾶν τὸ ἐπιτιθέμενον εἰς τὰςχεῖρας αὐτῷ ζῶον ἐφαπτόμενος λέγειν, ὁποῖόν τι ἐστι.Καὶ δή ποτε λυκιδίου αὐτῷ ἐπιδοθέντος, ψηλαφήσαςκαὶ ἀμφιγνοῶν εἶπεν· ,,οὐκ οἶδα, πότερον λύκου εἴηἢ ἀλώπεκος ἢ τοιούτου τινὸς ζώου γέννημα· τοῦτομέντοι σαφῶς ἐπίσταμαι, ὅτι οὐκ ἐπιτήδειον τοῦτο τὸζῶον προβάτων ποίμνῃ συνιέναι.
Aesop.57.2 Οὕτω τῶν πονηρῶν ἡ διάθεσις πολλάκις καὶ ἀπὸτοῦ σώματος καταφαίνεται.
Aesop.58.HEAD 58. Ἀνὴρ φέναξ. (S.28. C. 18 et p. 289. F.36.)
Aesop.58.1 Ἀνὴρ πένης νοσῶν καὶ κακῶς διακείμενος ηὔξατοτοῖς θεοῖς ἑκατόμβην τελέσαι, εἰ περισώσειαν αὐτόν·οἱ δὲ ἀπόπειραν αὐτοῦ ποιήσασθαι βουλόμενοι, ῥαΐσαιτάχιστα αὐτὸν παρεσκεύασαν. Κἀκεῖνος ἐξαναστὰςἐπειδὴ ἀληθινῶν βοῶν ἠπόρει, στεατίνους ἑκατὸν πλάσας ἐπί τινος βωμοῦ κατέκαυσεν εἰπών· ,,ἀπέχετε τὴνεὐχὴν, ὦ δαίμονες.“ Οἰ δὲ θεοὶ βουλόμενοι αὐτὸν ἐνμέρει ἀντιβουκολῆσαι, ὄναρ αὐτῷ ἔπεμψαν, παραινοῦντες ἐλθεῖν εἰς τὸν αἰγιαλόν· ἐκεῖ γὰρ εὑρήσειν ἀττικὰςχιλίας. Καὶ ὃς περιχαρὴς γενόμενος, δρομαῖοςἧκεν ἐπὶ τὴν ᾐόνα, ἔνθα δὴ λῃσταῖς περιτυχὼν ἀπήχθη,καὶ ὑπʼ αὐτῶν πωλούμενος εὗρε δραχμὰς χιλίας.
Aesop.58.2 Ὁ λόγος εὔκαιρος πρὸς ἄνδρα ψευδολόγον.
Aesop.59.HEAD 59. Ἀνθρακεὺς καὶ Γναφεύς. (S. 29. C. 12 et p. 286. F.27.)
Aesop.59.1 Ἀνθρακεὺς ἐπί τινος οἰκίας ἐργαζόμενος καὶ θεασάμενος γναφέα αὐτῷ παροικισθέντα, προσελθὼν παρεκάλει αὐτὸν, ὅπως σύνοικος αὐτῷ γένηται, διεξιὼνὡς οἰκειότεροι ἀλλήλοις ἔσονται καὶ λυσιτελέστεροι [διὰ]μίαν ἔπαυλιν οἰκοῦντες. Καὶ ὁ γναφεὺς ὑποτυχών ἔφηπρὸς αὐτόν· ,,ἀλλʼ ἔμοιγε παντελῶς τοῦτό ἐστιν ἀδύνατον· ὃ γὰρ ἐγὼ λευκανῶ, σὺ ἀσβολήσεις.“
Aesop.59.2 Ὁ λόγος δηλοῖ, ὅτι πᾶν τὸ ἀνόμοιον ἀκοινώνητόνἐστι.
Aesop.60.HEAD 60. Ἄνθρωπος ἀριθμῶν τὰ κύματα.(C. 333. F. 403. ex Luc. Hermot. c.84.)
Aesop.60.1 Αἴσωπος ἔφη, ἄνθρωπόν τινα ἐπὶ τῇ ἠϊόνι καθεζόμενον ἐπὶ τὴν κυματωγὴν ἀριθμεῖν τὰ κύματα, σφαλέντα δὲ ἄχθεσθαι καὶ ἀνιᾶσθαι, ἄχρι δὴ τὴν κερδὼπαραστᾶσαν εἰπεῖν αὐτῷ· ,,τί, ὦ γενναῖε, ἀνιᾷ τῶνπαρελθόντων ἕνεκα, δέον τὰ ἐντεῦθεν ἀρξάμενον ἀριθμεῖν, ἀμελήσαντα ἐκείνων;“
Aesop.61.HEAD 61. Ἄνθρωπος καὶ Ἀλώπηξ. (F. 265. C.163. B. 11.)
Aesop.61.1 Ἀλώπεκά τις ἐχθρὰν ἔχων, ὡς βλάπτουσαν αὐτὸνκρατήσας, καὶ θέλων ἐπὶ πολὺ τιμωρήσασθαι, στυππεῖα ἐλαίῳ βεβρεγμένα τῇ οὐρᾷ προσδήσας ὑφῆψε.Ταύτην δὲ δαίμων εἰς τὰς ἀρούρας τοῦ λαβόντος ὡδήγει· ἦν δὲ καιρὸς ἀμητοῦ. δὲ ἠκολούθει θρηνῶν μηδὲν θερίσας.
Aesop.61.2 Ὅτι πρᾷον εἶναι χρὴ, καὶ μὴ ἀμέτρως θυμοῦσθαι·ἐξ ὀργῆς γὰρ πολλάκις τυγχάνει βλάβην γίνεσθαι μεγάλην τοῖς δυσοργήτοις.
Aesop.61b.HEAD 61b. Ἄλλίως. Γεωργὸς καὶ Ἀλώπηξ. (C. 304. P. 221.)
Aesop.61b.1 Γεωργῷ πονηρῷ φθόνον ἐνεποίει τὸ τοῦ γείτονοςαὐξανόμενον λήϊον, καὶ διαφθείρειν τοὺς ἐκείνου πόνους ἐζήτει. Καὶ θηράσας ἀλώπεκα, προσάψας δαλὸν,πρὸς τὸ τοῦ γείτονος ἀφίησι λήϊον. Ἡ δὲ καθʼ ἧς ἀφεῖτομὴ παριοῦσα, βουλομένου τοῦ δαίμονος τὸ τοῦ πέμψανττος ἐνέπρησεν λήϊον.
Aesop.61b.2 Πονηροὶ γείτονες πρῶτοι τῆς ἑτέρων μετέχουσιβλάβης.
Aesop.62.HEAD 62. Ἄνθρωπος καὶ Κύων. (C. 129 et p.331 sq. F.22. B. 42.)
Aesop.62.1 Ἄνθρωπός τις ἡτοίμαζε δεῖπνον, ἑστιάσων τινατῶν φίλων αὐτῷ καὶ οἰκείων. Ὁ δὲ κύων αὐτοῦ ἄλλονκύνα ἐκάλει, λέγων· ,,ὠ φίλε, δεῦρο συνδείπνησόνμοι.“ Ὁ δὲ προσελθὼν χαίρων ἵστατο, βλέπων τὸμέγα δεῖπνον, βοῶν ἐν τῇ καρδίᾳ· ,,βαβαὶ, πόση μοιχαρὰ ἄρτι ἐξαπιναίως ἐφάνη· τραφήσομαί τε γὰρ, καὶεἰς κόρον δειπνήσω, ὥστε με αὔριον μηδαμῆ γε πεινᾶσαι.“ Ταῦτα καθʼ ἑαυτὸν λέγοντος τοῦ κυνὸς, καὶἅμα σείοντος τὴν κέρκον, ὡς δὴ εἰς τὸν φίλον θαβῥοῦντος,ὁ μάγειρος, ὡς εἶδε τοῦτον ὧδε κἀκεῖσε τὴν κέρκονπεριστρέφοντα, κατασχών τὰ σκέλη αὐτοῦ, ἔῤῥιψε παραχρῆμα ἔξωθεν τῶν θυρίδων. Ὁ δὲ κατιὼν ἀπῄει μεγάλως κράζων. Τῶν τις δὲ κυνῶν, τῶν καθʼ ὁδὸν αὐτῷσυναντώντων, ἐπηρώτα· ,,πῶς ἐδείπνησας, φίλος;“Ὁ δὲ πρὸς αὐτὸν ὑπολαβὼν ἔφη· ,,ἐκ τῆς πολλῆς πόσεως μεθυσθεὶς ὑπὲρ κόρον, οὐδὲ τὴν ὁδὸν αὐτὴν, ὅθενἐξῆλθον, οἶδα.“
Aesop.62.2 Ὁ μῦθος δηλοῖ, ὅτι οὐ δεῖ θαῤῥεῖν τοῖς ἐξ ἀλλοτρίων  εὖ ποιεῖν ἐπαγγελλομένοις.
Aesop.63.HEAD 63. Ἄνθρωπος καὶ Λέων συνοδεύοντες.(F. 169. C. 219 et p.374.)
Aesop.63.1 Ποτὲ συνώδευσε λέων ἀνθρώπῳ. Ἐκαυχῶντο οὖνπρὸς ἀλλήλους τοῖς λόγοις. Εὖρον δὲ ἐν τῇ ὁδῷ πετρίνηνστήλην ὁμοίαν ἀνδρὶ, ἑτέραν στήλην λέοντος συμπνίγουσαν. Καὶ ὁ ἄνθρωπος ὑποδείξας πρὸς αὐτὴν,ταῦτα ἔφη· ,,ἴδε πῶς ἐσμεν κρείττονες ὑμῶν πάντων,καὶ ῥωμαλέοι ὑπὲρ ἅπαν θηρίον.“ Ὑπολαβὼν δὲ ὁ λέωνἔφη· ,,ὑφʼ ὑμῶν εἰσιν οὕτω ταῦτα γινόμενα καὶ πραττόμενα· εἰ γὰρ ᾔδεσαν λέοντες γλύφειν λίθους, πολλοὺς ἂν εἶδες ὑποκάτω λεόντων.“
Aesop.63.2 Ὁ μῦθος δηλοῖ, ὅτι πολλοὶ καυχώμενοι πειρῶνταιἐν λόγοις ἑαυτοὺς ἐπιφημίζειν, καίπερ μὴ ὄντες τοιοῦτοι.
Aesop.63b.HEAD 63b. Ἄλλως. (C. 219.)
Aesop.63b.1 Εἰς ἔριν ἀλλήλοις ἀνήρ τε καὶ λέων προῆλθον· καὶὁ μὲν ἀνὴρ τὸ τῶν ἀνθρώπων κρεῖττον ἀπέφηνε γένος,ὁ δὲ τοῖς λέουσιν ἐδίδου τὸ πλέον. Ἁμιλλωμένων δὲπερὶ τοῦ κρείττονος, πίστιν ὁ ἀνὴρ ἐξ εἰκόνος ἐλάμβανεν,ἐν ᾗ λέων ἐγέγλυπτο ἐξ ἀνδρὸς ἁλισκόμενος. Καὶπρὸς ἐκεῖνον ὁ λέων· ,,εἰ καὶ παρʼ ἡμῖν ἦσαν οἱ γλύ-φοντες, πλείους ἂν εἶδες ἑαλωκότας ἐκ λεόντων ἀν-θρώπους ἢ παρʼ ἀνθρώπων λέοντας.“
Aesop.63b.2 Ὁ τοῖς ἴσοις δικαίως χρώμενος οὐκ ἀπορήσει τῆςνίκης.
Aesop.64.HEAD 64. Ἄνθρωπος καὶ Σάτυρος. (S. 35. C. 126. F. 26.)
Aesop.64.1 Ἄνθρωπόν ποτε λέγεται πρὸς Σάτυρον φιλίανσπείσασθαι. Καὶ δὴ χειμῶνος καταλαβόντος καὶ ψύ-χους γενομένου ὁ ἄνθρωπος τὰς χεῖρας τῷ στόματι ἐπέ-πνει. Τοῦ δὲ Σατύρου τὴν αἰτίαν ἐρομένου, διʼ ἣντοῦτο πράττει, ἔλεγεν, ὅτι θερμαίνει τὰς χεῖρας διὰτὸ κρύος. Ὕστερον δὲ παρατεθείσης αὐτοῖς τραπέζηςκαὶ προσφαγήματος θερμοῦ σφόδρα ὄντος, ὁ ἄνθρωποςἀναιρούμενος κατὰ μικρὸν τῷ στόματι προσέφερε καὶἐφύσα· πυνθανομένου δὲ πάλιν τοῦ Σατύρου, τί τοῦτοποιεῖ; ἔφασκε καταψύχειν τὸ ἔδεσμα, ἐπεὶ λίαν θερμόν ἐστι. Κἀκεῖνος ἔφη πρὸς αὐτόν· ,,ἀλλʼ ἀποτάσσομαί σου τῇ φιλίᾳ, ὦ οὗτος, ὅτι ἐκ τοῦ αὐτοῦ στόματοςτὸ θερμὸν καὶ τὸ ψυχρὸν ἐξιεῖς.“
Aesop.64.2 Ἀτὰρ οὖν καὶ ἡμᾶς περιφεύγειν δεῖ τὴν φιλίαν ὧνἀμφίβολός ἐστιν ἡ διάθεσις.
Aesop.65.HEAD 65. Ἄνθρωπος καὶ Τέττιξ. (C. 344. F. 411.)
Aesop.65.1 Ἀνήρ τις, ἀκρίδας συλλέγων καὶ ἀποκτιννὺς, εἷλεκαὶ τέττιγα. Ἐπεὶ δὲ κἀκεῖνον ἠβούλετο κτεῖναι, φησὶν ὁ τέττιξ· ,, ἄνθρωπε, μή με μάτην ἀνέλῃς· ἐγὼγὰρ οὔτε στάχυν βλάπτω, οὔτʼ ἄλλο τι τῶν ἀπάντωνσε ἀδικῶ· τῇ κινήσει δὲ τῶν ἐν ἐμοὶ ὑμένων ἡδὺ φθέγγομεαι,τέρπων τοὺς ὁδοιπόρους· φωνῆς οὖν παρʼ ἐμοὶπλέον οὐδὲν εὑρήσεις.“ Κἀκεῖνος, ταῦτα ἀκούσας,ἀφῆκεν ἀπιέναι.
Aesop.65b.HEAD 65b. Ἄλλως. Τέττιξ καὶ ἀνήρ. (C. 385.)
Aesop.65b.1 Τέττιξ, ἄνδρα τινὰ θεασάμενος κατασχεῖν αὐτὸνμηχανώμενον, ἔφη πρὸς αὐτόν· „ἐκείνοις τοῖς ὀρνέοιςἐπέρχου, παρʼ ὧν σοι καὶ ὄφελός τι προσγενήσεται·ἐμὲ γὰρ εἰ κατάσχῃς, οὐδὲν ἐξ ἐμοῦ τὸ παράπαν κερδανεῖς.“
Aesop.65b.2 Ὁ μῦθος δηλοῖ, ὡς οὐ χρή τινα τῶν ἀχρήστων καὶἀνονήτων ἐφίεσθαι.
Aesop.66.HEAD 66. Ἄνθρωπος καταθραύσας ἄγαλμα.(C. 128 et p.330. F.21. B. 119.)
Aesop.66.1 Ἄνθρωπός τις, ξύλινον ἔχων θεὸν, πένης ὢν καθικέτευετοῦ ἀγαθοποιῆσαι. Ὡς οὖν ταῦτʼ ἔπραττε, καὶμᾶλλον ἐν πενίᾳ διῆγε, θυμωθεὶς ἐκ τοῦ σκέλους ἂραςαὐτὸν τῷ τοίχῳ προσέκρουσε. Τῆς δὲ κεφαλῆς αὐτοῦπαραχρῆμα κλασθείσης, ἔῤῥευσε χρυσὸς ἐξ αὐτῆς, ὃνσυναγαγὼν ὁ ἄνθρωπος ἐβόα· ,,στρεβλὸς τυγχάνεις,ὡς οἶμαι, καὶ ἀγνώμων· τιμῶντά σε γὰρ οὐδὲν ὠφέλησάς με· τυπτήσαντα δὲ πολλοῖς καλοῖς ἠμείψω.“
Aesop.66.2 Ὁ μῦθος δηλοῖ, ὅτι οὐδὲν ὠφελήσεις σαυτὸν, πονηρὸν ἄνδρα τιμῶν, αὐτὸν δὲ τύπτων πλέον ὠφελήσεις.
Aesop.67.HEAD 67. Ἄνθρωπος λέοντα χρυσοῦν εὑρών. (S. 71. C. 26. P. 295.)
Aesop.67.1 Δειλὸς φιλάργυρος λέοντα χρυσοῦν εὑρὼν ἔλεγεν·Οὐκ οἶδα τίς γένωμαι ἐν τοῖς παροῦσιν· ἐγὼ ἐκβέβλημαιτῶν φρενῶν, καὶ τί πράττειν οὐκ ἔχω· μερίζει μεφιλοχρηματία καὶ τῆς φύσεως ἡ δειλία. Ποία γὰρ τύχηἢ ποῖος δαίμων εἰργάσατο χρυσοῦν λέοντα; Ἡ μὲν γὰρἐμὴ ψυχὴ πρὸς τὰ παρόντα ἑαυτῇ πολεμεῖ· ἀγαπᾷ μὲντὸν χρυσὸν, δέδοικε δὲ τοῦ χρυσοῦ τὴν ἐργασίαν· ἅπτεσθαι μὲν ἐλαύνει ὁ πόθος, ἀπέχεσθαι δὲ ὁ τρόπος. Ὤτύχης διδούσης καὶ μὴ λαμβάνεσθαι συγχωρούσης! ὤθησαυρὸς ἡδονὴν μὴ ἔχων! ὤ χάρις δαίμονος ἄχαριςγενομένη! Τί οὖν; ποίῳ τρόπῳ χρήσωμαι; ἐπὶ ποίανἔλθω μηχανὴν; ἂπειμι τοὺς οἰκέτας δεῦρο κομίσων,λαβεῖν ὀφείλοντας τῇ πολυπληθεῖ συμμαχίᾳ· κἀγὼπόῤῥω ἔσομαι θεατής.
Aesop.67.2 Ὁ λόγος ἁρμόζει πρός τινα πλούσιον, μὴ τολμῶνταπροσψαῦσαι καὶ χρήσασθαι τῷ πλούτῳ.
Aesop.68.HEAD 68. Ἄραψ καὶ Κάμηλος. (B.8.)
Aesop.68.1 Ἄραψ κάμηλον ἀχθίσας ἐπηρώτα,πότερʼ ἀναβαίνειν μᾶλλον ἢ κάτω βαίνειναἱροῖτο. χὡ κάμηλος, οὐκ ἄτερ μούσης,εἶφ’. „ἡ γὰρ ὀρθὴ τῶν ὁδῶν ἀπεκλείσθη;“Ὁ λόγος εὔθετος πρὸς ἄνδρας διεστραμμένους τῆςεὐθείας ὁδοῦ ἐκκλίνοντας.
Aesop.69.HEAD 69. Ἄρκτος καὶ Ἀλώπηξ. (C. 165. F. 25. B. 14.)
Aesop.69.1 Ἄρκτος τίς ποτε μεγάλως ἐκαυχᾶτο, ὡς φιλανθρωπότατον πάντων ἐστὶ τῶν ζώων· φασὶ γὰρ ἄρκτον νεκρὸν μηδὲν βιβρώσκειν. Ἡ δὲ ἀλώπηξ ἀκούουσα ταῦταἐμειδίασε, καὶ πρὸς αὐτὴν ἀντέφη· „εἴθε τοὺς νεκροὺςἤσθιες καὶ μὴ τοὺς ζῶντας.“
Aesop.69.2 Ὁ μῦθος τοὺς πλεονέκτας καὶ ἐν ὑποκρίσει βιοῦντας ἐλέγχει.
Aesop.70.HEAD 70. Ἀρότης καὶ Λύκος. (S. 38.)
Aesop.70.1 Ἀρότης λύσας τὸ ζεῦγος ἐπὶ πότον ἀπήγαγε· λύκοςδὲ λιμώττων καὶ τροφὴν ζητῶν ὡς περιέτυχε τῷ ἀρότρῳ, τὸ μὲν πρῶτον τὰς τῶν ταύρων ζεύγλας περιέλειχε, λαθὼν δὲ κατὰ μικρὸν, ἐπεὶ καθῆκε τὸν αὐχένα,ἀνασπᾶν μὴ δυνάμενος, ἐπὶ τὴν ἄρουραν τὸ ἄροτρονἔσυρεν. Ὁ δὲ ἀρότης ἐπανελθὼν καὶ θεασάμενος αὐτὸνἔλεγεν· „εἴθε γὰρ, ὦ κακὴ κεφαλὴ, καταλιπὼν τὰςἁρπαγὰς καὶ τὸ ἀδικεῖν ἐπὶ τὸ γεωπονεῖν τραπείης.“
Aesop.70.2 Οὕτως οἱ πονηροὶ τῶν ἀνθρώπων κἂν χρηστότηταἐπαγγέλλωνται, ψεύδονται.
Aesop.71.HEAD 71. Ἀσπτάλαξ. (C.51.)
Aesop.71.1 Ὁ ἀσπάλαξ τυφλὸν ζῶόν ἐστι. Φησὶν οὖν ποτε τῇμητρί· ,,συκαμινέαν, μῆτερ, ὁρῶ.“ Εἶτα αὖθίς φησι·„λιβάνου ὀσμῆς πεπλήρωμαι.“ Κἀκ τρίτου πάλιν „χαλκῆς“ φησὶ „ψηφῖδος κτύπον ἀκούω. δὲ μήτηρ ὑπολαβούσα εἶπεν· ,,ὦ τέκνον, ὡς ἤδη μανθάνω, οὐ μόνον ὄψεως ἐστέρησαι, ἀλλὰ καὶ ἀκοῆς καὶ ὀσφρήσεως.
Aesop.71.2 Ὁ μῦθος δηλοῖ, ὅτι ἔνιοι τῶν ἀλαζόνων τὰ ἀδύνατα κατεπαγγέλλονται καὶ ἐν τοῖς ἐλαχίστοις ἐλέγχονται.
Aesop.71b.HEAD 71b. Ἀλλως. Σπάλαξ καὶ Μήτηρ. (S. 210. C. 307. F. 177.)
Aesop.71b.1 Σπάλαξ (ἔστι δὲ τοῦτο τὸ ζῶον τυφλὸν) λέγει τῇμητρὶ αὐτοῦ, ὅτι βλέπω· κἀκείνη πειράζουσα αὐτὸνχόνδρον λιβανωτοῦ δοῦσα αὐτῷ ἐπηρώτα, τί τοῦτο εἴη.Τοῦ δὲ εἰπόντος ψηφῖδα, ἡ μήτηρ εἶπεν· ,,ὦ τέκνον,οὐ μόνον τοῦ βλέπειν ἐστέρησαι, ἀλλὰ καὶ τὰς ὀσφρήσειςἀπώλεσας.“
Aesop.71b.2 Οὕτως ἔνιοι τῶν ἀλαζόνων, μέχρις οὗ τὰ ἀδύνατακατεπαγγέλλονται, καὶ ἐν τοῖς ἐλαχίστοις ἐλέγχονται.
Aesop.72.HEAD 72. Ἀστρολόγος. (S. 40. C. 166 e p.354. F. 19.)
Aesop.72.1 Ἀστρολόγος ἐξιὼν ἑκάστοτε ἑσπέρας ἔθος εἶχε τοὺςἀστέρας ἐπισκοπῆσαι· καὶ δή ποτε περιιὼν εἰς τὸ προάστειον, καὶ τὸν νοῦν ὅλον ἔχων ἐν τῷ οὐρανῷ, ἔλαθεκαταπεσὼν εἰς φρέαρ. Ὀδυρομένου δὲ αὐτοῦ καὶ βοῶντος,παριων τις ὡς ἢκουσε τῶν στεναγμῶν, προσελθὼνκαὶ μαθὼν τὰ συμβεβηκότα, ἔφη πρὸς αὐτόν· ,,ὦ οὗτος, σὺ τὰ ἐν οὐρανῷ βλέπειν πειρώμενος τὰ ἐπὶ τῆςγῆς οὐχ ὁρᾷς;“
Aesop.72.2 Τῷ λόγῳ τούτῳ χρήσαιτο ἄν τις πρὸς ἐκείνους τῶνἀνθρώπων, οἳ παραδόξως ἀλαζονεύοντες οὐδὲ τὰ κοινὰτοῖς ἀνθρώποις ἐπιτελεῖν δύνανται.
Aesop.73.HEAD 73. Ἀφροδίτη καὶ Δούλη. (B.10.)
Aesop.73.1 Αίσχρᾶς τις ἢρα καὶ κακοῤῥύπου δούληςἰδίας ἑαυτοῦ, καὶ παρεῖχεν αἰτούσῃἅπανθʼ ἑτοίμως. ἡ δὲ χρυσίου πλήρης,σύρουσα λεπτὴν πορφύραν ἐπὶ κνήμας,πάσῃ μάχην συνῆπτεν οἰκοδεσποίνῃ·τὴν δʼ Ἀφροδίτην, ὥσπερ αἰτίην τούτων,λύχνοις ἐτίμα καὶ καθʼ ἡμέραν πᾶσανἔθυεν, ηὔχεθ’, ἱκέτευεν, ἠρώτα·ἕως πότʼ αὐτῶν ἡ θεὸς καθευδόντωνἦλθεν καθʼ ὕπνους, καὶ φανεῖσα τῇ δούλῃ„μή μοι χάριν σχῇς ὡς καλήν σε ποιούσῃ·τούτῳ χολοῦμαι“ φησὶν, ,,ᾧ καλὴ φαίνῃ.“
Aesop.73.2 Ἅπας ὁ τοῖς αἰσχροῖσιν ὡς καλοῖς χαίρωνθεοβλαβής τίς ἐστι καὶ φρένας πηρός.
Aesop.74.HEAD 74. Βάτραχοι. (C. 19. F. 38. S. 43.)
Aesop.74.1 Βάτραχοι δύο ἐν λίμνῃ ἐνέμοντο· θέρους δὲ ξηρανθείσης τῆς λίμνης, ἐκείνην καταλιπόντες ἐπεζήτουν ἑτέραν. Καὶ δὴ βαθεῖ περιέτυχον φρέατι, ὅπερ ἰδὼνἅτερος θατέρῳ φησί· ,,συγκατέλθωμεν, ὦ οὗτος, εἰςτόδε τὸ φρέαρ.“ Ὁ δὲ ὑπολαβών εἶπεν· „ἂν οὖν καὶ τὸἐνθάθε ὕδωρ ξηρανθῇ, πῶς ἀναβησόμεθα;“
Aesop.74.2 Ὁ μῦθος δηλοῖ, ὅτι οὐ δεῖ ἀπερισκέπτως προσιέναι  τοῖς πράγμασιν.
Aesop.75.HEAD 75. Βάτραχοι. (S.69. C.84.F.238.)
Aesop.75.1 Δύο βάτραχοι ἀλλήλοις ἐγειτνίαζον· ἐνέμοντο δὲ ὁμὲν βαθεῖαν καὶ τῆς ὁδοῦ πόῤῥω λίμνην, ὁ δὲ ἐν ὁδῷμικρὸν ὕδωρ ἔχων. Καὶ δὴ τοῦ ἐν τῇ λίμνῃ παραινοῦντος θατέρῳ μεταβῆναι πρὸς αὐτὸν, ἵνα καὶ ἀμείνονος καὶ ἀσφαλεστέρας διαίτης ἀπολαύῃ, ἐκεῖνος οὐκἐπείθετο λέγων, δυσαποσπάστως ἔχειν τῆς τοῦ τόπουσυνηθείας· ἕως οὗ συνέβη ἅμαξαν τῇδε παριοῦσαν ὀλέσαι αὐτόν.
Aesop.75.2 Οὕτω καὶ τῶν ἀνθρώπων οἱ τοῖς φαύλοις ἐπιτηδεύμασιν  ἐνδιατρίβοντες φθάνουσιν ἀπολλύμενοι, πρὶνἢ ἐπὶ τὰ καλλίονα τραπέσθαι.
Aesop.76.HEAD 76. Βάτραχοι αἰτοῦντες βασιλέα. (S. 44. C. 167.)
Aesop.76.1 Βάτραχοι λυπούμενοι ἐπὶ τῇ ἑαυτῶν ἀναρχίᾳ πρέσβεις ἔπεμιψαν ἐπὶ τὸν Δία, δεόμενοι βασιλέα αὐτοῖςπαρασχεῖν. Ὁ δὲ συνιδὼν τὴν εὐήθειαν, ξύλον εἰςτὴν λίμνην καθῆκε. Καὶ οἱ βάτραχοι τὸ μὲν πρῶτονκαταπλαγέντες τὸν ψόφον, ἑαυτοὺς εἰς τὰ βάθη τῆςλίμνης ἐδίδοσαν· ὕστερον δὲ, ὡς ἀκίνητον ἦν τὸ ξύλον,ἀναδύναντες εἰς τοσοῦτον καταφρονήσεως ἦλθον, ὡςἐπιβαίνοντας αὐτῷ ἐπικαθέζεσθαι. Ἀναξιοπαθοῦντεςδὲ τοιοῦτον ἔχειν βασιλέα, ἧκον ἐκ δευτέρου πρὸς τὸνΔία, καὶ τοῦτον παρεκάλουν ἀλλάξαι αὐτοῖς τὸν ἄρχοντα· τὸν γὰρ πρῶτον λίαν εἶναι νωχελῆ. Καὶ ὁ Ζεὺςἀγανακτήσας κατʼ αὐτῶν, ὕδραν αὐτοῖς ἐπέπεμψεν, ὑφʼἧς συλλαμβανόμενοι κατησθίοντο.
Aesop.76.2 Ὁ λόγος δηλοῖ, ὅτι ἄμεινόν ἐστι νωθεῖς καὶ μὴ πονηροὺς ἔχειν ἄρχοντας, ἢ ταρακτικοὺς καὶ κακούργους.
Aesop.76b.HEAD 76b. Ἄλλως. (C. 167 et p.355. F. 37.)
Aesop.76b.1 Βάτραχοι λυπούμενοι ἐπὶ τῇ αὑτῶν ἀναρχίᾳ, πρέσβεις ἔπεμψαν, ἱκετεύοντες τὸν Δία, ὅπως αὐτοῖς βασιλέα παράσχῃ. Ὁ δὲ συνιδών αὐτῶν τὴν εὐήθειαν,ξύλον ἔπηξε μέσον τῆς λίμνης. Συστελλόμενοι δὲ τῷφόβῳ οἱ βάτραχοι, εἰς τὰ βάθη ἑαυτούς κατέδυον. Χρόωουδὲ πολλοῦ παρωχηκότος, ὡς ἑώρων τὸ ξύλον ἀκίνητον, ἀπεβάλοντο τὸν φόβον, καὶ τοσοῦτον κατεφρόνησαν αὐτοῦ, ὥστε ἐπιβαίνειν καὶ ἐπικαθέζεσθαιτούτῳ. Μὴ ἀξιοῦντες δὲ αὐτὸν ἔχειν βασιλέα, ἐκ δευτέρου ἦλθον πρὸς τὸν Δία, καὶ παρεκάλουν ἀλλάξαιαὐτόν. Τότε δʼ ἔδωκεν αὐτοῖς βασιλέα ἔγχελυν. Ἰδόντεςδὲ αὐτοῦ τὴν εὐήθειαν, οὐκ ἀπεδέξαντο αὐτόν.Ἦλθον οὖν ἐκ τρίτου πρὸς τὸν Δία, ὅπως καὶ τοῦτονἀλλάξῃ. Καὶ ὁ Ζεὺς ἀγανακτήσας κατʼ αὐτῶν, ὕδρανἔπεμψεν, ἥτις ἕνα καθʼ ἕνα τῶν βατράχων ἤσθιεν.
Aesop.76b.2 Ὁ μῦθος δηλοῖ, ὅτι ἄμεινόν ἐστι θεῷ πείθεσθαι,καὶ μὴ πονηροὺς ἔχειν ἄρχοντας καὶ ταραχοποιούς.
Aesop.77.HEAD 77. Βάτραχοι καὶ Ἥλιος. (C. 350 cl p. 407. F.350. B.24.)
Aesop.77.1 Γάμοις ἔχαιρον βάτραχοι τοῖς Ἡλίου.Καί τις πρὸς αὐτούς εἶπεν· ,,ὦ δειλὸν γένος·εἰ γὰρ μόνου τρέμοιμεν αὐγὰς ἡλίου,τίς, εἴγε τεκνώσειε, τοῦτον βαστάσει; “Πρὸς τούς ἐπʼ ἰδίᾳ βλάβῃ ἀγνωσίᾳ χαίροντας.
Aesop.77b.HEAD 77b. Ἄλλως. (C. 350.)
Aesop.77b.1 Γάμοι τοῦ Ἡλίου θέρους ἐγίνοντο· πάντα δὲ τὰζῶα ἔχαιρον ἐπὶ τούτῳ, ἠγάλλοντο δὲ καὶ βάτραχοι.Εἷς δὲ τούτων εἶπεν· ,,ὦ μῶροι, εἰς τί ἀγάλλεσθε; εἰγὰρ μόνος ὤν ὁ Ἥλιος πᾶσαν ὕλην ἀποξηραίνει, ἐὰνγήμας ὅμοιον αὐτῷ γεννήσῃ, τί οὐ πάθωμεν κακῶν;“
Aesop.78.HEAD 78. Βάτραχος ἰατρός. (F. 154. C. p. 401.)
Aesop.78.1 Ὄντος ποτὲ βατράχου ἐν τῇ λίμνῃ, καὶ τοῖς ζώοιςπᾶσιν ἀναβοήσαντος, ,,ἔγὼ ἰατρός εἰμι φαρμάκων ἐπιστήμων,“ ἀλώπηξ ἀκούσασα ἔφη· ,,πῶς σὺ ἄλλουςσώσεις, σαυτὸν χωλὸν ὄντα μὴ θεραπεύων;“
Aesop.78.2 Ὁ μῦθος δηλοῖ, ὅτι ὁ παιδείας ἀμύητος ὑπάρχων,πῶς ἄλλους παιδεῦσαι δυνήσεται;
Aesop.78b.HEAD 78b. Ἄλλως. Σκώληξ καὶ Ἀλώπηξ. (C. 135. B. 120.)
Aesop.78b.1 Ὁ τῷ πηλῷ κρυπτόμενος σκώληξ, εἰς γῆν ἐξελθὼν,ἔλεγε πᾶσι τοῖς ζώοις· ,,ἰατρός εἰμι φαρμάκων ἐπιστήμων,οἷός ἐστιν ὁ τῶν θεῶν ἰατρὸς Παιών.“ Καὶ,,πῶς“ εἶπεν ἀλώπηξ ,,ἄλλους ἰώμενος σαυτὸν χωλὸνὄντα οὐκ ἰάσω;“
Aesop.78b.2 Ὁ μῦθος δηλοῖ, ὅτι, ἐὰν μὴ πρόχειρος ᾖ ἡ πεῖρα,πᾶς λόγος ἀργὸς ὑπάρχει.
Aesop.78c.HEAD 78c. Ἄλλως. Βάτραχος καὶ Ἀλώπηξ. (C. 300. F. 213.)
Aesop.78c.1 Ὁ βάτραχος τῆς τῶν ἰατρῶν κατηλαζονεύετο τέχνης,πάντα μὲν εἰδέναι φάρμακα γῆς ὑπισχνούμενος, πᾶσιδὲ μόνος εἰς ὑγίειαν ἀρκέσειν. Καὶ παρεστῶσα τοῖς λόγοιςἀλώπηξ τὸ ψεῦδος ἀπὸ τοῦ χρώματος ἤλεγχεν, ,,τίδῆτα “ λέγουσα ,,νόσου μὲν τούς ἄλλους ἐλευθεροῖς,νόσου δὲ φέρεις ἐπὶ τῆς ὄψεως σύμβολον;“
Aesop.78c.2 Ἀλαζονεία τὸν ἔλεγχον οἴκοθεν εὕρατο.
Aesop.79.HEAD 79. Βόες καὶ Ἄξονες. (S. 45. C. 168 et p. 355. F. 39. B. 52.)
Aesop.79.1 Βόες ἅμαξαν εἷλκον· τοῦ δὲ ἄξονος τρίζοντος, ἐπιστραφέντες ἔφασαν οὕτως πρὸς αὐτόν· ,,ὦ οὗτος, ἡμῶντὸ ὅλον βάρος φερόντων, σὺ τί κράζεις;“
Aesop.79.2 Οὕτω καὶ ἔνιοι ἑτέρων μοχθούντων αὐτοὶ προσποιοῦνται κάμνειν.
Aesop.80.HEAD 80. Βόες καὶ Μάγειροι. (Β.21.)
Aesop.80.1 Βόες μαγείρους ἀπολέσαι πότʼ ἐζήτουν,ἔχοντας αὐτοῖς πολεμίαν ἐπιστήμη.καὶ δὴ συνηθροίζοντο, πρὸς μάχην ἤδηκέρατʼ ἀποξύνοντες· εἷς δέ τις λίηνγέρων ἐν αὐτοῖς (πολλὰ δʼ ἦν ἀροτρεύσας),,,οὗτοι μὲν ἡμᾶς“ εἶπε ,,χερσὶν ἐμπείροιςσφάζουσι καὶ κτείνουσι χωρὶς αἰκίης·ἢν δʼ εἰς ἀτέχνους ἐμπέσωμεν ἀνθρώπους,διπλοῦς τότʼ ἔσται θάνατος· οὐ γὰρ ἐλλείψειτὸν βοῦν ὁ θύσων, κἂν μάγειρος ἐλλείψῃ.“[Ὁ τὴν παροῦσαν πημονὴν φεύγειν σπεύδωνὁρᾶν ὀφείλει, μή τι χεῖρον ἐξεύρῃ.]
Aesop.80.2 Ὁ μῦθος τοῦτο δηλοῖ, ὅτι ἅμεινον δουλεύειν σοφοῖς καὶ ἐπιεικέσιν ἢ δεσπόζεσθαι ὑπὸ σκαιῶν τε καὶἀπαιδεύτων.
Aesop.81.HEAD 81. Βοηλάτης καὶ Ἡρακλῆς. (C. 335. B. 20.)
Aesop.81.1 Βοηλάτης ἐκ κώμης ἅμαξαν ἄγων, καὶ ταύτης ἐμπεσούσης εἰς φάραγγα κοιλώδη, δέον βοηθεῖν, ἀργὸςἵστατο τῷ Ἡρακλεῖ προσευχόμενος· ἐκεῖνον γὰρ ἐκ πάντωνἀσπαζόμενος ἐτίμα. Ὁ δὲ θεὸς ἐπιστας εἶπε· ,,τῶντροχῶν ἅπτου, καὶ τοὺς βόας νύττε, καὶ τότε τῷ θεῷεὔχου, ὅταν καὐτός τι ποιῇς· μὴ μέντοιγε μάτηνεὔχου.“
Aesop.82.HEAD 82. Βορέας καὶ Ἥλιος. (S. 46. C. 306. B. 18.)
Aesop.82.1 Βορέας καὶ Ἥλιος περὶ δυνάμεως ἤριζον· ἔδοξε δὲαὐτοῖς ἐκείνῳ τὴν νίκην ἀπονεῖμαι, ὃς ἂν αὐτῶν ἄνθρωπον ὁδοιπόρον ἐκδύσῃ. Καὶ ὁ Βορέας ἀρξάμενοςσφοδρὸς ἦν· τοῦ δὲ ἀνθρώπου ἀντεχομένου τῆς ἐσθῆτος,μᾶλλον ἐπέκειτο. Ὁ δὲ, ὑπὸ τοῦ ψύχους καταπονούμενοςἔτι μᾶλλον, καὶ περιττοτέραν ἐσθῆτα προσελάμβανεν, ἕως ἀποκαμών ὁ Βορέας τῷ Ἡλίῳ μετὰ τοῦτοπαρέδωκε. Κἀκεῖνος τὸ μὲν πρῶτον μετρίως προσέλαμψε· τοῦ δὲ ἀνθρώπου τὰ περισσὰ τῶν ἱματίων ἀποτιθεμένου, σφοδρότερον τὸ καῦμα ἐπέτεινε, μέχρις οὐπρὸς τὴν ἀλέαν ἀντέχειν μὴ δυνάμενος, ἀποδυσάμενοςποταμοῦ ῥέοντος ἐπὶ λουτρὸν ἀπῄει.
Aesop.82.2 Ὁ λόγος δηλοῖ, ὅτι πολλάκις τὸ πείθειν τοῦ βιάζεσθαι  ἀνυτικώτερόν ἐστι.
Aesop.82b.HEAD 82b. Ἄλλως. (C. p. 201. F. 391. cx Plut. Praec. coniug. c. 12.)
Aesop.82b.1 Ὁ ἥλιος τὸν βορέαν ἐνίκησεν. Ὁ γὰρ ἄνθρωπος,τοῦ μὲν ἀνέμου βιαζομένου τὸ ίμάτιον ἀφελέσθαι καὶλαμπρὸν καταπνέοντος, μᾶλλον ἔσφιγγε καὶ συνεῖχετὴν περιβολήν. Τοῦ δὲ ἡλίου μετὰ τὸ πνεῦμα θερμοῦγενομένου θαλπόμενος, εἶτα καυματιζόμενος, καὶ τὸνχιτῶνα τῷ ἱματίῳ προσαπεδύσατο.
Aesop.82b.2 Τοῦτο ποιοῦσιν αἱ πλεῖσται γυναῖκες. Ἀφαιρουμένοις  τοῖς ἀνδράσι βίᾳ τὴν τρυφὴν καὶ πολυτέλειανδιαμάχονται καὶ χαλεπαίνουσιν· ἂν δὲ πείθωνται μετὰλόγου, πρᾴως ἀποτίθενται καὶ μετριάζουσιν.
Aesop.83.HEAD 83. Βουκόλος. (S. 49. C. 131 e p. 333. F.41. B.23.)
Aesop.83.1 Βουκόλος βόσκων ἀγέλην ταύρων ἀπώλεσε μόσχον·περιελθών δὲ καὶ μὴ εὑρὼν ηὔξατο τῷ Διὶ, ἐὰν τὸνκλέπτην εὕρῃ, ἔριφον αὐτῷ θῦσαι. Ἐλθών δὲ εἴς τιναδρυμῶνα, καὶ θεασάμενος λέοντα κατεσθίοντα τὸν μό-σχον, περίφοβος γενόμενος, ἐπάρας εἰς τὸν οὐρανὸν τὰςχεῖρας εἶπε· δέσποτα λεῦ, πάλαι μέν σοι ηὐξάμην ἔρι-φον θῦσαι, ἐὰν τὸν κλέπτην εὕρω· νῦν δὲ ταῦρονθύσω, ἐὰν τὰς τοῦ κλέπτου χεῖρας ἐκφύγω.“
Aesop.83.2 Οὗτος ὁ λόγος λεχθείη ἂν κατʼ ἀνδρῶν δυστυχούντων,οἵτινες ἀπορούμενοι εὔχονται εὑρεῖν, εὑρόντες δὲζητοῦσιν ἀποφυγεῖν.
Aesop.84.HEAD 84. Βοῦς καὶ Φρῦνος. (F. 378. C. p.273. B.28.)
Aesop.84.1 Γέννημα φρύνου συνεπάτησε βοῦς πίνων·ἐλθοῦσα δʼ αὐτόσʼ (οὐ παρῆν γὰρ) ἡ μήτηρπαρὰ τῶν ἀδελφῶν, ποῦ ποτʼ ἦν, ἐπεζήτει.,,τέθνηκε, μῆτερ· ἄρτι γὰρ πρὸ τῆς ὥρηςἦλθεν πάχιστον τετράπουν, ὑφʼ οὐ κεῖταιχηλῇ μαλαχθείς.“ ἡ δὲ φρῦνος ἠρώτα,φυσῶσʼ ἑαυτὴν, εἰ τοιοῦτον ἦν ὄγκῳτὸ ζῶον. οἱ δὲ μητρὶ ,,παῦε, μὴ πρίου·θᾶσσον σεαυτὴν·“ εἶπον ,,ἐκ μέσου ῥήξεις,ἢ τὴν ἐκείνου ποιότητα μιμήσῃ.“
Aesop.84.2 Ὅτι ἐπικίνδυνον τοῖς ἐλάττοσι παρατείνεσθαι τοῖςμείζοσι.
Aesop.85.HEAD 85. Βωταλὶς καὶ Νυκτερίς. (S. 48. C. 77.F.235.)
Aesop.85.1 Βωταλὶς ἀπό τινος θυρίδος κρεμαμένη νυκτὸς ᾖδε·νυκτερὶς δὲ προσελθοῦσα ἐπυνθάνετο αὐτῆς τὴν αἰτίαν,διʼ ἣν ἡμέρας μὲν ἡσυχάζει, νύκτωρ δὲ ᾄδει. Τῆς δὲλεγούσης, ὡς οὐ μάτην τοῦτο πράττει· ,,ἡμέρας γάρποτε ᾄδουσα συνελήφθην, διὸ ἀπʼ ἐκείνου ἐσωφρονίσθην· ἡ νυκτερὶς εἶπεν· ,ἀλλ’ οὐ νῦν σε δεῖ φυλάττεσθαι, ὅτε οὐδὲν ὄφελός ἐστι, τότε δὲ πρὶν ἢσυλληφθῆναι.“
Aesop.85.2 λόγος δηλοῖ, ὅτι ἐπὶ τοῖς ἀτυχήμασι μετάνοιαἀνωφελὴς καθέστηκε.
Aesop.86.HEAD 86. Γαλῆ. (F. 49. C.81. S. 59.)
Aesop.86.1 Γαλῆ εἰσελθοῦσα εἰς χαλκέως ἐργαστήριον, τὴνἐκεῖ κειμένην ῥίνην περιέλειχε. Συνέβη δὲ ἐκτριβομένηςτῆς γλώσσης πολὺ αἷμα φέρεσθαι. Ἡ δὲ ἐτέρπετο,ὑπονοοῦσά τι τοῦ σιδήρου ἀφαιρεῖσθαι, μέχρι παντελῶςἀπέβαλε τὴν γλῶσσαν.
Aesop.86.2 Ὁ λόγος εἴρηται πρὸς τούς ἐν φιλονεικίαις ἑαυτούςκαταβλάπτοντας.
Aesop.87.HEAD 87. Γαλῆ μέλαινα.(Εκ Niceplori Gregorae hist. Byzant. VII, 1. p. 216. cd. Schop.)
Aesop.87.1 Ἦν τις ἀνὴρ τὴν τέχνην σκυτεύς γαλῆν ἔχων τὸχρῶμα λευκὴν, ἣ τῶν κατʼ οἶκον μυῶν καθʼ ἡμέρανἐθήρευεν ἕνα. Αὕτη λαθοῦσά ποτε κατὰ μέσην κρημνίζεται τὴν λεκάνην, ἐν ᾗ τὸ τὰ σκύτη μελαῖνον ὁ σκυτεύςἐκεῖνος εἶχεν ὑγρὸν, καὶ μόλις ἐκεῖθεν ἄνεισι μέλανἔχουσα χρῶμα. Ἔδοξεν οὖν τοῖς μυσὶν, ἐκείνηνἴσως μηκέτι κρεωφαγεῖν ἐθελήσειν εἰς μοναδικὸν ἑαυτὴν μεταμείψασαν σχῆμα. Ὅθεν καὶ ἀδεῶς ἑαυτοὺς ἐςτὸ ἕδος ἐφήπλωσαν, ῥινηλατοῦντες ἄνω καὶ κάτω οἷςτραφήσονται. ἀλλʼ ἐκείνη πρὸς τοσοῦτον ἄγρας παρελθοῦσα θέατρον, πάντας μὲν ὁμοῦ σαγηνεύειν οὐκ εἶχεκαὶ μάλα ἐθέλουσα· δύο δʼ οὖν ὅμως συλλαβοῦσα κατεθοινήσατο. Οἱ δʼ ἕτεροι πάντες ᾤχοντο φεύγοντέςτε ἅμα καὶ θαυμάζοντες, ὅπως ἀπηνεστέρα γέγονεν,ἀφʼ οὐ τὸ μοναδικὸν περιέθετο σχῆμα.
Aesop.88.HEAD 88. Γαλῆ καὶ Ἀφροδίτη.(S. 50. C. 169 cl p. 356. F. 48. B. 32.)
Aesop.88.1 Γαλῆ ἐρασθεῖσα νεανίσκου εὐπρεποῦς ηὔξατο τῇἈφροδίτῃ, ὅπως αὐτὴν μεταμορφώσῃ εἰς γυναῖκα. Καὶἡ θεὸς ἐλεήσασα αὐτῆς τὸ πάθος μετετύπωσεν αὐτὴνεἰς κόρην εὐειδῆ· καὶ οὕτως ὁ νεανίσκος θεασάμενοςαὐτὴν καὶ ἐρασθεὶς οἴκαδε ὡς ἑαυτὸν ἀπήγαγε. Καθημένων δὲ αὐτῶν ἐν τῷ θαλάμῳ, ἡ Ἀφροδίτη γνῶναιβουλομένη, εἰ μεταβαλοῦσα τὸ σῶμα ἡ γαλῆ καὶ τὸντρόπον κατήλλαξε, μῦν εἰς τὸ μέσον καθῆκεν· ἡ δὲ ἐπιλαθομένη τῶν παρόντων, ἐξαναστᾶσα ἀπὸ τῆς κοίτηςτὸν μῦν ἐδίωκε, καταφαγεῖν θέλουσα. Καὶ ἡ θεὸς ἀγανακτήσασα κατʼ αὐτῆς, πάλιν αὐτὴν εἰς τὴν ἀρχαίανφύσιν ἀποκατέστησεν.
Aesop.88.2 Οὕτως καὶ τῶν ἀνθρώπων οἱ φύσει πονηροὶ κατὰπάντα, κἂν τὴν φύσιν ἀλλάξωσι, τὸν γοῦν τρόπον οὐμεταλλάσσουσι.
Aesop.89.HEAD 89. Γαλῆ συλληφθεῖσα. (F. 355. C. p.265. B.27.)
Aesop.89.1 Γάλην δόλῳ τις συλλαβών τε καὶ δήσαςἔπνιγε βάλλων ὑδάτων συναγκείᾳ.τῆς δʼ αὖ λεγούσης ,, ὡς κακὴν χάριν τίνειςὧν σʼ ὠφέλουν, θηρῶσα μῦς τε καὶ σαύρας,,,ἐπιμαρτυρῶ σοι“ φησίν· ,,ἀλλὰ καὶ πάσαςἔπνιγες ὄρνεις, πάντα δʼ οἶκον ἠρήμους,κρεῶν (δʼ) ἀνέῳγες ἄγγος, ὥστε τεθνήξῃ,βλάπτουσα μᾶλλον ἤπερ ὠφελοῦσ’ ἡμᾶς.“
Aesop.89.2 Πρὸς τοὺς μετρίως μὲν ὠφελοῦντας, βλάπτονταςδὲ τὰ μεγάλα, εὔκαιρός ἐστιν ὁ λόγος.
Aesop.90.HEAD 90. Γέρων καὶ Θάνατος. (S.60. C. p. 14 cl p.290. F. 50.)
Aesop.90.1 Γέρων ποτὲ ξύλα κόψας [καὶ] ταῦτα φέρων πολλὴνὀδὸν ἐβάδιζε. Διὰ δὲ τὸν κόπον τῆς ὁδοῦ ἀποθέμενοςτὸ φορτίον τὸν Θάνατον ἐπεκαλεῖτο. Τοῦ δὲ Θανάτουφανέντος καὶ πυθομένου, διʼ ἣν αἰτίαν αὐτὸν παρακαλεῖται, ὁ γέρων ἔφη· ,,ἵνα τὸ φορτίον ἄρῃς.“ [θανεῖνδὲ οὐ θέλω.]
Aesop.90.2 Ὁ λόγος δηλοῖ, ὅτι πᾶς ἄνθρωπος φιλόζωος ἐν τῷβίῳ, κἂν δυστυχῇ.
Aesop.90b.HEAD 90b. Ἄλλως. (C. 20.)
Aesop.90b.1 Γέρων ποτὲ ξύλα τεμών ἐξ ὄρους κἀπὶ τῶν ὤμωνἀράμενος, ἐπειδὴ πολλὴν ὁδὸν ἐπηχθισμένος ἐβάδισεν,ἀπειρηκὼς ἀπέθετό τε τὰ ξύλα, καὶ τὸν Θάνατον ἐλ-θεῖν ἐπεκαλεῖτο. Τοῦ δὲ Θανάτου εὐθὺς ἐπιστάντος,καὶ τὴν αἰτίαν πυνθανομένου, διʼ ἥν αὐτὸν καλοίη, ὁγέρων ἔφη· ,,ἵνα τὸν φόρτον τοῦτον ἄρας ἐπιθῇς μοι.“
Aesop.90b.2 Ὁ μῦθος δηλοῖ, ὅτι πᾶς ἄνθρωπος, φιλόζωος ὢν,κἂν μυρίοις κινδύνοις περιπεσὼν δοκῇ θανάτου ἐπιθυμεῖν, ὅμως τὸ ζῆν πολὺ πρὸ τοῦ θανάτου αἱρεῖται.
Aesop.91.HEAD 91. Γεωργὸς δίκελλαν ἀπολέσας. (B.2.)
Aesop.91.1 Ἀνὴρ γεωργὸς ἀμπελῶνα ταφρεύωνκαὶ τὴν δίκελλαν ἀπολέσας ἀνεζήτει,μὴ τῶν παρόντων τήνδʼ ἔκλεψεν ἄγροικος.ἠρνεῖθ’ ἕκαστος· οὐκ ἔχων δʼ ὃ ποιήσει,εἰς τὴν πόλιν κατῆγε πάντας ὁρκώσων·τῶν γὰρ θεῶν δοκοῦσι τοὺς μὲν εὐήθειςἀγροὺς κατοικεῖν, τοὺς δʼ ἐσωτέρω τείχουςεἶναί τʼ ἀληθεῖς καὶ τὰ πάντʼ ἐποπτεύειν.ὡς δʼ εἰσιόντες τὰς πύλας ἐπὶ κρήνηςτοὺς πόδας ἔνιζον κἀπέθεντο τὰς πήρας,κῆρυξ ἐφώνει χιλίας ἀριθμήσεινμήνυτρα σύλων, ὧν ὁ θεὸς ἐσυλήθη.ὁ δὲ τοῦτʼ ἀκούσας εἶπεν· ,,ὡς μάτην ἥκω!κλέπτας γὰρ ἄλλους πῶς θεός γʼ ἂν εἰδείη,ὃς τοὺς ἑαυτοῦ φῶρας οὐχὶ γιγνώσκει,ζητεῖ δὲ μισθοῦ, μή τις οἶδεν ἀνθρώπων;“
Aesop.91.2 Ὅτι χρὴ ἀπιστεῖν τοῖς ὑπισχνουμένοις ὧν οὐκ εἰσὶδεσπόται.
Aesop.92.HEAD 92. Γεωργὸς καὶ Ἀετός. (C. 307. F. 418.)
Aesop.92.1 Γεωργὸς ἀετὸν εὑρὼν ἀγρευόμενον, τὸ κάλλος αὐτοῦ θαυμάσας, ἀπέλυσεν αὐτὸν ἐλεύθερον. Ὁ δὲ οὐκἄμοιρος αὐτῷ χάριτος κατεφάνη, ἀλλʼ ὑπὸ τεῖχος σαθρὸν καθήμενον ἰδὼν, προσπετάσας τοῖς ποσὶν ἦρετὸν ἐπὶ τῆς κεφαλῆς αὐτοῦ φάκελον. Ὁ δὲ ἐξαναστὰςἐδίωκε· τοῦτον δὲ ὁ ἀετὸς ἔῤῥιψε. Καὶ ἀναλαβόμενοςαὐτὸν καὶ ὑποστρέψας, εὗρε τὸ τεῖχος συμπεπτωκὸς,ἔνθα ἐκάθητο, καὶ τὴν ἀμοιβὴν ἐθαυμάσατο.
Aesop.92.2 Ὅτι τοὺς ἀγαθόν τι πεπονθότας ἀντευεργετεῖν χρή.
Aesop.93.HEAD 93. Γωργὸς καὶ Γέρανοι. (B.26.)
Aesop.93.1 Γέρανοι γεωργοῦ κατενέμοντο τὴν χώρην,ἐσπαρμένην νεωστὶ πυρίνῳ σίτῳ.ὁ δʼ ἄχρι πολλοῦ σφενδόνην κενὴν σείων,ἐδίωκεν αὐτὰς τῷ φόβῳ καταπλήσσων.αἱ δʼ ὡς ἐπέσχον σφενδονῶντα τὰς αὔρας,κατεφρόνησαν λοιπὸν, ὥστε μὴ φεύγειν,ἕως ἐκεῖνος οὐκέθʼ, ὡς πρὶν εἰώθει,λίθους δὲ βάλλων, ἠλόησε τὰς πλείους.αἱ δʼ ἐκλιποῦσαι τὴν ἄρουραν, ἀλλήλαις,,φεύγωμεν “ ἐκραύγαζον ,,εἰς τὰς Πυγμαίων·ἅνθρωπος οὗτος οὐκέτʼ ἐκφοβεῖν ἡμᾶςἔοικεν· ἤδη δʼ ἄρχεταί τι καὶ πράσσειν.“
Aesop.93.2 Παραίνεσιν ὁ λόγος ἔχει, δεῖν ταῖς ἐκ λόγων παραινέσεσι πταίοντας εἴκειν, ἵνα μὴ ταῖς ἐξ ἔργων ὀψέποτε πειραθεῖεν ὀδύναις.
Aesop.94.HEAD 94. Γεωργὸς καὶ Θάλασσα. (F. 348. C. p. 385. B. 71.)
Aesop.94.1 Γεωργός τις ἰδὼν ναῦν ἐν θαλάσσῃ κυμαινομένηνκαὶ βυθῷ πεμπομένην, κατηρᾶτο τὴν θάλασσαν δακρύων. δὲ πρὸς αὐτὸν ἀνεβόα τοιαῦτα· ,,ἵνα τι, ἄνθρωπε, μέμφῃ με μάτην; οὐ γὰρ ἔγωγε τῶν κινδύνωναἰτία, ἀλλʼ οἱ ἄνεμοι οἱ ἐκταράττοντές με. Εἰ δὲ βουληθῇςχωρὶς τούτων πλεῦσαι, ἡμερωτέραν δή με τῆςγῆς εὑρήσεις.
Aesop.94.2 Ὅτι γαληνοὺς δεσπότας οί χαιρέκακοι παραφυσῶντες ἐπεγείρουσι πρὸς ὀργάς τε καὶ ζάλας.
Aesop.94b.HEAD 94b. Ἄλλως. Ναυαγὸς καὶ Θάλασσα. (S. 166. C. 247. F.309.)
Aesop.94b.1 Ναυαγὸς ἐκβρασθεὶς εἴς τινα αἰγιαλὸν διὰ τὸν κόπονἐκοιμᾶτο μετὰ δὲ μικρὸν ἐξαναστὰς, ὡς ἐθεάσατοπρὸς τὴν θάλασσαν, ἐμέμφετο αὐτὴν, ὅτι δελεάζουσατοὺς ἀνθρώπους τῇ τῆς ὄψεως λαμπρότητι, ἡνίκα ἂναὐτοὺς προσδέξηται, ἐξαγριουμένη διαφθείρει. Ἡ δὲγυναικὶ ὁμοιωθεῖσα πρὸς αὐτὸν ἔφη· ,,ἀλλʼ ὦ οὗτος,μὴ μέμφου ἐμὲ, ἀλλὰ τοὺς ἀνέμους· ἐγὼ γὰρ φύσειτοιαύτη εἰμὶ, ὁποία ἡ γῆ· οἱ δὲ αἰφνίδιοι ἐμπίπτοντεςκυματοῦσι καὶ ἐξαγριαίνουσιν.“
Aesop.94b.2 Ἀτὰρ οὖν καὶ ἡμᾶς ἐπὶ τῶν ἀδικημάτων οὐ δεῖ τοὺςδρῶντας αἰτιᾶσθαι, ὅταν ἑτέροις ὑποτεταγμένοι ὦσιτοὺς δὲ τούτοις ἐπιστατοῦντας.
Aesop.95.HEAD 95. Γεωργὸς καὶ Κύνες. (S. 52. C.23 ct p.292. F. 43.)
Aesop.95.1 Γεωργὸς ὑπὸ χειμῶνος ἐναποληφθεὶς ἐν τῇ ἐπαύλει,ἐπειδὴ οὐκ ἠδύνατο προελθὼν τροφὴν ἑαυτῷ πορίσασθαι, τὸ μὲν πρῶτον τὰ πρόβατα κατέφαγεν· ἐπειδὴδὲ ὁ χειμών ἐπέμενε, καὶ τὰς αἶγας κατεθοινήσατο·ἐκ τρίτου δὲ, ὡς οὐδεμία ἄνεσις ἐγίνετο, καὶ ἐπὶ τούςἀροτῆρας βοῦς ἐχώρησεν. Οἱ δὲ κύνες θεασάμενοι τὰπραττόμενα, ἔφασαν πρὸς ἀλλήλους· ,,ἀπιτέον ἡμῖνἐντεῦθεν· ὁ δεσπότης γὰρ εἰ οὐδὲ τῶν συνεργαζομένωνβοῶν ἀπέσχετο, ἡμῶν πῶς φείσεται;“
Aesop.95.2 Ὁ λόγος δηλοῖ, ὅτι δεῖ τούτους φυλάττεσθαι μάλιστα,οἳ οὐδὲ τῆς τῶν οἰκείων ἀδικίας ἀπέχονται.
Aesop.96.HEAD 96. Γωργὸς καὶ Ὄφις. (S. 51. F. 42. C. p.339.)
Aesop.96.1 Γεωργοῦ παῖδα ὄφις ἑρπύσας ἀπέκτεινεν. Ὁ δὲἐπὶ τούτῳ δεινοπαθήσας πέλεκυν ἀνέλαβε, καὶ παραγενόμενοςεἰς τὸν φωλεὸν αὐτοῦ εἱστήκει, παρατηρούμενος, ὅπως, ἄν ἐξίῃ, εὐθέως αὐτὸν πατάξῃ. Παρακύψαντος δὲ τοῦ ὄφεως κατενεγκών τὸν πέλεκυν τοῦμὲν διήμαρτε, τὴν δὲ παρακειμένην πέτραν διέκοψεν.Εὐλαβηθεὶς δὲ ὕστερον παρεκάλει αὐτὸν, ὅπως αὐτῷδιαλλαγῇ· ὁ δὲ εἶπεν· ,,ἀλλ’ οὕτε ἐγώ δύναμαί σοιεὐνοῆσαι, ὁρῶν τὴν κεχαραγμένην πέτραν, οὔτε σὺ ἐμοὶ,ἀποβλέπων εἰς τὸν τοῦ παιδὸς τάφον.“
Aesop.96.2 Ὁ λόγος δηλοῖ, ὅτι αἱ μεγάλαι ἔχθραι οὐ ῥαδίωςτὰς μεταλλαγὰς ἔχουσι.
Aesop.96b.HEAD 96b. Ἄλλως. (C. 141 et p.338. F. 155.)
Aesop.96b.1 Ὄφις, ἐν γεωργοῦ προθύροις φωλεύων, ἀνεῖλεναὐτοῦ τὸ νήπιον παιδίον. Πένθος δὲ τοῖς γονεῦσινἐγένετο μέγα. Καὶ ὁ πατὴρ, ὑπὸ τῆς λύπης πέλεκυνλαβὼν, ἔμελλε τὸν ὄφιν ἐξελθόντα φονεύσειν. Ὡς δὲἔκυψε μικρὸν, σπεύσας ὁ γεωργὸς τοῦ πατάξαι αὐτὸν.ἠστόχησε, μόνον κρούσας τὴν τῆς τρώγλης ὀπήν. Ἀπελθόντος δὲ τοῦ ὄφεως, ὁ γεωργὸς, νομίσας τὸν ὄφινμηκέτι μνησικακεῖν, λαβών ἄρτον καὶ ἅλας, ἔθηκεν ἐντῇ τρώγλῃ. Ὁ δὲ ὄφις, λεπτὸν συρίξας, εἶπεν· ,,οὐκἔσται ἡμῖν ἀπάρτι πίστις ἢ φιλία, ἕως ἂν ἐγὼ τὴν πέτραν ὁρῶ, σύ δὲ τὸν τύμβον τοῦ τέκνου.“
Aesop.96b.2 Ὁ μῦθος δηλοῖ, ὅτι οὐδεὶς μίσους ἢ ἀμύνῃς ἐπιλανθάνεται, ἐφʼ ὅσον βλέπει μνημόσυνον, διʼ οὗ ἐλυπήθη.
Aesop.97.HEAD 97. Γωργὸς καὶ Ὄφις. (S. 62. C. 170)
Aesop.97.1 Γέρων τις γεωργὸς χειμῶνος ὥρᾳ ὄφιν εὑρὼν ὑπὸκρύους πεπηγότα, τοῦτον ἐλεήσας καὶ λαβὼν ὑπὸ κόλπονἔθετο. Θερμανθεὶς δὲ ἐκεῖνος καὶ ἀναλαβών τὴνἰδίαν φύσιν, ἔπληξε τὸν εὐεργέτην καὶ ἀνεῖλε· θνήσκωνδὲ ἔλεγε· ,,δίκαια πάσχω, τὸν πονηρὸν οἰκτείρας.“
Aesop.97.2 Ὁ λόγος δηλοῖ, ὅτι ἀμετάθετοί εἰσιν αἱ πονηρίαι, κἂντὰ μέγιστα φιλανθρωπεύωνται.
Aesop.97b.HEAD 97b. Ἄλλως. Ὁδοιπόρος καὶ Ἔχις. (S. 171.F. 130. C. p.357.)
Aesop.97b.1 Ὁδοιπόρος χειμῶνος ὁδεύων, ὡς ἐθεάσατο ἔχιν ὑπὸτοῦ κρύους διαφθειρόμενον, τοῦτον ἐλεήσας ἀνείλετο,καὶ βαλὼν εἰς τὸν ἑαυτοῦ κόλπον, θερμαίνειν ἐπειρᾶτο.Ὁ δὲ, μέχρι μὲν ὑπὸ τοῦ ψύχους συνείχετο, ἠρέμει·ἐπειδὴ δὲ ἐθερμάνθη, καὶ ἀνεζωώθη, τὴν αὐτοῦ γαστέρα ἔδακε. Καὶ ὃς ἀποθνήσκειν μέλλων ἔφη· ,,ἀλλʼἔγωγε δίκαια πέπονθα· τί γὰρ τοῦτον ἀπολλύμενονἔσωζον, ὃν ἔδει καὶ ἐρρωμένον ἀναιρεῖν;“
Aesop.97b.2 Ὁ λόγος δηλοῖ, ὅτι πονηρία εὐεργετουμένη πρὸςτῷ ἀμοιβὰς οὐκ ἀποδιδόναι καὶ κατὰ τῶν εὐεργετῶνἀναπτεροῦται.
Aesop.98.HEAD 98. Γεωργὸς καὶ Παῖδες αὐτοῦ. (C. 22 el p.291. F. 33 .)
Aesop.98.1 Γεωργός τις, μέλλων καταλύειν τὸν βίον, καὶ βουλόμενος τούς ἑαυτοῦ παῖδας πεῖραν λαβεῖν τῆς γεωργίας, προσκαλεσάμενος αὐτούς ἔφη· ,,παῖδες ἐμοὶ, ἐγὼμὲν ἤδη τοῦ βίου ὑπέξειμι, ὑμεῖς δʼ, ἅπερ ἐν τῇ ἀμπέλῳ μοι κέκρυπται, ζητήσαντες, εὑρήσετε πάντα.· Οἱμὲν οὖν οἰηθέντες θησαυρὸν ἐκεῖ που κατορωρύχθαι,πᾶσαν τὴν τῆς ἀμπέλου γῆν μετὰ τὴν ἀποβίωσιν τοῦπατρὸς κατέσκαψαν· καὶ θησαυρῷ μὲν οὐ περιέτυχον,ἡ δὲ ἄμπελος, καλῶς σκαφεῖσα, πολλαπλασίονα τὸνκαρπὸν ἀνέδωκεν.
Aesop.98.2 Ὁ μῦθος δηλοῖ, ὅτι ὁ κάματος θησαυρός ἐστι τοῖςἀνθρώποις.
Aesop.98b.HEAD 98b. Ἄλλως. (S. 42.)
Aesop.98b.1 Ἀνὴρ γεωργὸς μέλλων τελευτᾶν καὶ βουλόμενοςτοὺς αὐτοῦ παῖδας ἐμπείρους ποιῆσαι τῆς γεωργίας,μετακαλεσάμενος αὐτοὺς ἔφη· ,,τεκνία μου, ἐν ἐνί μουτῶν ἀμπελώνων θησαυρὸς ἀπόκειται.“ Οἱ δὲ μετὰ τὴναὐτοῦ τελευτὴν ὕννας τε καὶ δικέλλας λαβόντες πᾶσαναὐτῶν τὴν γεωργίαν ὤρυξαν, καὶ τὸν μὲν θησαυρὸνοὐχ εὗρον, ἡ δʼ ἄμπελος πολλαπλασίονα τὴν φορὰν αὐτοῖς ἀντεδίδου.
Aesop.98b.2 Ὁ λόγος δηλοῖ, ὅτι ὁ κάματος θησαυρός ἐστι τοῖςἀνθρώποις
Aesop.99.HEAD 99. Γωργὸς καὶ Παῖς καὶ Κολοιοί. (F.374. C. p.271. B. 33.)
Aesop.99.1 Δυσμαὶ μὲν ἦσαν Πλειάδων, σπόρου δʼ ὥρη·καί τις γεωργὸς πυρὸν εἰς νεὸν ῥίψαςἐφύλασσεν ἑστώς· καὶ γὰρ ἄκριτον πλήθειμέλαν κολοιῶν ἔθνος ἦλθε δυσφώνων,ψᾶρές τʼ ὀρύκται σπερμάτων ἀρουραίων.τῷ δʼ ἠκολούθει σφενδόνην ἔχων κοίληνπαιδίσκος. οἱ δὲ ψᾶρες ἐκ συνηθείηςἤκουον, εἰ τὴν σφενδόνην πότʼ ᾐτήκει,καὶ πρὶν λαβεῖν ἔφευγον. εὗρε δὴ τέχνηνὁ γεωργὸς ἄλλην, τόν τε παῖδα φωνήσαςἐδίδασκεν· ,, ὦ παῖ, χρὴ γὰρ ὀρνέων ἡμᾶςσοφὸν δολῶσαι φῦλον· ἡνίκʼ ἂν τοίνυνἔλθωσ’, ἐγὼ μὲν“ εἶπεν ,,ἄρτον αἰτήσω,σὺ δʼ οὐ τὸν ἄρτον, σφενδόνην δέ μοι δώσεις.“οἱ ψᾶρες ἦλθον κἀνέμοντο τὴν χώρην.ὁ δʼ ἄρτον ᾔτει, καθάπερ εἶχε συνθήκην·οἱ δʼ οὐκ ἔφευγον. τῷ δʼ ὁ παῖς λίθων πλήρητὴν σφενδόνην ἔδωκεν· ὁ δὲ γέρων ῥίψαςτοῦ μὲν τὸ βρέγμα, τοῦ δʼ ἔτυψε τὴν κνήμην,ἑτέρου τὸν ὦμον· οἱ δʼ ἔφευγον ἐκ χώρης.γέρανοι συνήντων καὶ τὸ συμβὰν ἠρώτων.καί τις κολοιῶν εἶπε· ,,φεύγετʼ ἀνθρώπωνγένος πονηρὸν, ἄλλα μὲν πρὸς ἀλλήλουςλαλεῖν μαθόντων, ἄλλα δʼ ἔργα ποιούντων.“
Aesop.99.2 Δεινὸν τὸ φῦλον τῶν δόλῳ τι πραττόντων.]
Aesop.100.HEAD 100. Γεωργὸς καὶ Πελαργός. (C. 172 et p.358. F. 76. B. 13.)
Aesop.100.1 Ἐν ἀρούρᾳ παγίδας γεωργὸς ἔστησε. Θηρεύσας δὲγεράνους, τούς τὸν σπόρον φθείροντας, σὺν αὐτοῖςκαὶ πελαργὸν εἰλήφει. Ὁ δὲ χωλεύων ἱκέτευεν ἀφεθῆναιλέγων· ,,οὐ γάρ εἰμι γέρανος· πελαργός εἰμι, εὐσεβέστατον ζῶον, ὃς τιμῶ τὸν πατέρα καὶ δουλεύω·ἴδε καὶ τὴν χροιὰν, ὡς οὐχ ὁμοία.“ Ὁ δʼ ἔφη· ,,οὐκοἶδα τί λέγεις· ἐγὼ σὺν οἷς εἴληφά σε, μετʼ αὐτῶν καὶἀπολέσω.“
Aesop.100.2 Ὅτι καλόν ἐστι φεύγειν, καὶ μὴ συγκοινωνεῖν ἀνδράσι κακοῖς, μή πως κινδύνοις σύν αὐτοῖς ἐμπέσῃς.
Aesop.100b.HEAD 100b. Ἄλλως. Ὀρνιθοθήρας καὶ Πελαργός.(F. 147. C. p.359. S. 190.)
Aesop.100b.1 Ὀρνιθοθήρας δίκτυα γεράνοις ἀναπετάσας, πύῥῥωθενἐθεώρει τὴν ἄγραν. Πελαργοῦ δὲ σύν τοῖς γεράνοις ἐπικαθίσαντος, ἐπιδραμὼν μετʼ ἐκείνων καὶ αὐτὸνσυνέλαβε. Τοῦ δὲ δεομένου μὴ θῦσαι αὐτὸν καὶλέγοντος, ὡς οὐ μόνον [αὐτὸς] ἀβλαβής ἐστι τοῖς ἀνθρώποις, ἀλλὰ καὶ ὠφελιμώτατος· τοὺς γὰρ ὄφεις καὶτὰ λοιπὰ ἑρπετὰ συλλαμβάνων ἀναιρεῖν, ὁ ὀρνιθοθήραςἔφη· ,,ἀλλʼ εἰ τὰ μάλιστα οὐ φαῦλος εἶ, διὰ τοῦτοκολάσεως ἄξιος, ὅτι μετὰ πονηρῶν κεκάθικας.“
Aesop.100b.2 Ἀτὰρ οὖν καὶ ἡμᾶς δεῖ τὰς τῶν πονηρῶν συνουσίας φεύγειν, ἵνα μὴ καὶ αὐτοὶ ἐκείνων τῆς κακίαςκοινωνεῖν δόξωμεν.
Aesop.101.HEAD 101> Γτωργὸς καὶ Τύχη. (C. 82. F. 51. S. 61.)
Aesop.101.1 Γεωργός τις σκάπτων χρυσίῳ περιέτυχε. Καθʼ ἑκάστηνοὖν τὴν Γῆν, ὡς ὑπʼ αὐτῆς εὐεργετηθεὶς, ἔστεφε.Τῷ δὲ ἡ Τύχη ἐπιστᾶσά φησιν· ,,ὦ οὗτος, τί τῇ Γῇ τὰἐμὰ δῶρα προσανατίθης, ἅπερ ἐγώ σοι δέδωκα, πλουτίσαι σε βουλομένη; Κἰ γὰρ ὁ καιρὸς μεταβάλοι, καὶπρὸς ἑτέρας χεῖρας τοῦτό σοι τὸ χρυσίον ἔλθοι, οἶδʼὅτι τηνικαῦτα ἐμὲ, τὴν Τύχην, μέμψῃ.“
Aesop.101.2 Ὁ μῦθος δηλοῖ, ὅτι χρὴ τὸν εὐεργέτην ἐπιγινωσκειν καὶ τούτῳ χάριτας ἀποδιδόναι.
Aesop.102.HEAD 102. Γεωργὸς καὶ Θυτόν. (C. 173. F.266.)
Aesop.102.1 Φυτὸν ἦν εἰς γεωργοῦ χώραν, καρπὸν μὴ φέρον,ἀλλὰ μόνον στρουθῶν καὶ τεττίγων κελαδούντων ἠνκαταφυγή. Ὁ δὲ γεωργὸς ὡς ἄκαρπον ἐκτέμνειν ἤμελλε·καὶ δὴ τὸν πέλεκυν λαβών ἐπέφερε τὴν πληγήν. Οἱδὲ τέττιγες καὶ οἱ στρουθοὶ ἱκέτευον τὴν καταφυγὴναὐτῶν μὴ ἐκκόψαι, ἀλλʼ ἐᾶσαι, ὥστε ᾄδειν ἐν αὐτῷ,καὶ αὐτὸν τὸν γεωργὸν τέρπειν. Ὁ δὲ μηδὲν αὐτῶνφροντίσας, καὶ δευτέραν πληγὴν καὶ τρίτην ἐπέφερε.῾Ως δὲ ἐκοίλανε τὸ δένδρον, σμῆνος μελισσῶν καὶ μέλιεὗρε. Γευσάμενος δὲ τὸν πέλεκυν ἔῤῥιψε, καὶ τὸ φῦτὸν ἐτίμα ὡς ἱερὸν, καὶ ἐπεμελεῖτο.
Aesop.102.2 Ὅτι οὐ τοσοῦτον οἱ ἄνθρωποι φύσει τὸ δίκαιονἀγαπῶσι καὶ τιμῶσιν, ὅσον τὸ κερδαλέον ἐπιδιώκουσιν.
Aesop.103.HEAD 103. Γωργοῦ Παῖδες. (S. 53. C. 171 ct p.358. F. 52. B. 47.)
Aesop.103.1 Γεωργοῦ παῖδες ἐστασίαζον· ὁ δʼ, ὡς πολλὰ παραινῶν οὐκ ἡδύνατο πεῖσαι αὐτούς λόγοις μεταβάλλεσθαι,ἔγνω δεῖν πρᾶγμα τοῦτο πρᾶξαι. Καὶ παρηῄνεσεναὐτοῖς ῥάβδων δέσμην κομίσαι. Τῶν δὲ τὸ προσταχθὲνποιησάντων, τὸ μὲν πρῶτον δοὺς αὐτοῖς ἀθρόας τὰςῥάβδους ἐκέλευσε κατεάσσειν· ἐπειδὴ δὲ καὶ περιβιαζόμενοι οὐκ ἠδύναντο, ἐκ δευτέρου λύσας τὴν δέσμηνἀνὰ μίαν αὐτοῖς ῥάβδον ἐδίδου· τῶν δὲ ῥᾳδίως κατακλώντων, ἔφη· ,,ἀτὰρ οὖν καὶ ὑμεῖς, ὦ παῖδες, ἐὰν μὲνὁμοφρονῆτε, ἀχείρωτοι τοῖς ἐχθροῖς ἔσεσθε· ἐὰν δὲστασιάζητε, εὐάλωτοι.“
Aesop.103.2 Ὁ λόγος δηλοῖ, ὅτι τοσοῦτον ἰσχυρότερόν ἐστιν ἡὁμόνοια, ὅσον εὐκαταγώνιστος ἡ στάσις.
Aesop.104.HEAD 104. Γηπόνος, Ὄνος καὶ Βοῦς (F. 371. C. p. 270. ex B. 55.)
Aesop.104.1 ὄνον τις ἔχων καὶ τῷ βοῒ συζεύξας ἠροτρία, πτωχῶς μὲν, ἀλλʼ ἀναγκαίως. Ἐπεὶ δὲ τὸ ἔργον ἐπληρώθη,καὶ λύειν ἔμελλεν αὐτοὺς, ἡ ὄνος διηρώτα τὸν βοῦν·,,τίς ἄξει τῷ γηπόνῳ τὰ σκεύη;“ Ὁ δὲ πρὸς αὐτὴνεἶπε· ,,πάντως ὅσπερ εἴωθεν.“
Aesop.105.HEAD 105. Γλαὺξ καὶ Ὄρνεα.(C. 331. ex Dione Chrysost. XIl, §.7 sq.)
Aesop.105.1 Γλαύξ, σοφὴ οὖσα, ξυνεβούλευε τοῖς ὀρνέοις, τῆςδρυὸς ἐν ἀρχῇ φυομένης, μὴ ἐᾶσαι, ἀλλʼ ἀνελεῖν πάντατρόπον· ἔσεσθαι γὰρ φάρμακον ἀπʼ αὐτῆς ἄφυκτον,ὑφʼ οὗ ἁλώσονται, τὸν ἰξόν. Πάλιν δὲ τὸ λίνον τῶνἀνθρώπων σπειρόντων, ἐκέλευε καὶ τοῦτο ἐκλέγειν τὸσπέρμα· μὴ γὰρ ἐπʼ ἀγαθῷ φυήσεσθαι. Τρίτον δὲ,ἰδοῦσα τοξευτήν τινα ἄνδρα, προέλεγεν, ὅτι οὗτος ὁἀνὴρ φθάσει ὑμᾶς τοῖς ὑμετέροις πτεροῖς, πεζὸς ὢναὐτὸς πτηνὰ ἐπιπέμπων βέλη. Τὰ δὲ ἠπίστει τοῖς λόγοιςκαὶ ἀνόητον αὐτὴν ἡγοῦντο καὶ μαίνεσθαι ἔφασκον· ὕστερον δὲ πειρώμενα ἐθαύμαζε καὶ τῷ ὄντισοφωτάτην ἐνόμιζεν. Καὶ διὰ τοῦτο, ἐπὰν φανῇ, πρόσεισιν ὡς πρὸς ἅπόντα ἐπισταμένην· ἡ δὲ ξυμβουλεύειμὲν οὐδὲν ἔτι αὐτοῖς, ὀδύρεται δὲ μόνον.
Aesop.106.HEAD 106. Ιλαὺξ καὶ Ὄρνεα.(C. 330. F. 385. ex Dione Chrysost. LlXXII, §. 14 sq.)
Aesop.106.1 Αἴσωπος ξυνετίθει λόγον τοιοῦτον· ὡς τὰ ὄρνεαξυνῆλθε πρὸς τὴν γλαῦκα καὶ ἐδεῖτο, τῆς μὲν ἀπὸ τῶνοἰκοδομημάτων σκέπης ἀπανίστασθαι, πρὸς δὲ τὰ δένδρατὴν καλιὰν, ὥσπερ καὶ αὐτὰ, καὶ τούς τούτων μεταπήγνυσθαι κλῶνας, ἀφʼ ὧν καὶ ᾄδειν ἔστιν εὐσημότερον· καὶ δὴ καὶ πρὸς δρῦν ἄρτι ταυτηνὶ φυομένην,ἐπειδὰν πρὸς ὥραν ἀφίκηται, ἑτοίμως ἔχειν ἱζάνειν καὶτῆς χλοερὰς κόμης ἀπόνασθαι. Ἀλλʼ οὖν τήν γε γλαῦκαμὴ τοῦτο τοῖς ὀρνέοις ποιεῖν παραινεῖν μηδὲ φυτοῦβλάστῃ ἐφήδεσθαι ἰξὸν πεφυκότος φέρειν, πτηνοῖςὄλεθρον. Τὰ δὲ μὴ τῆς ξυμβουλῆς ἀποδέχεσθαι τὴνγλαῦκα· τοὐναντίον δὲ ἔχαιρε τῇ δρυὶ φυομένῃ· ἐπειδὴδὲ ἱκανὴ ἦν, καθίσαντα ἐπʼ αὐτὴν ᾖδεν. Γενομένουδὲ τοῦ ἰξοῦ ῥᾳδίως ἤδη ὑπὸ τῶν ἀνθρώπων ἁλισκόμεναμετενόουν καὶ τὴν γλαῦκα ἐθαύμαζον ἐπὶ τῇ ξυμβουλῇ.Καὶ νῦν ἔτι οὕτως ἔχουσιν, ὡς δεινῆς καὶ σοφῆς οὔσῃςαὐτῆς, καὶ διὰ τοῦτο ἐθέλουσι πλησιάζειν, ἡγούμεναἀγαθόν τι ἀπολαύειν τῆς ξυνουσίας. Προσίασι δὲ μάτηνἐπὶ κακῷ. Ἡ μὲν γὰρ ἀρχαία γλαύξ τῷ ὄντι φρονίμητε ἦν καὶ ξυμβουλεύειν ἐδύνατο· αἱ δὲ νῦν μόνοντὰ πτερὰ ἔχουσιν ἐκείνης καὶ τούς ὀφθαλμούς καὶ τὸῥάμφος, τὰ δὲ ἄλλα ἀφρονέστεραί εἰσι τῶν ἄλλων ὸρνέων.
Aesop.107.HEAD 107. Γραῦς καὶ Ἰατρός. (S.57.)
Aesop.107.1 Γυνὴ πρεσβῦτις τοὺς ὀφθαλμούς νοσοῦσα ἰατρὸνἐπὶ μισθῷ παρεκάλεσεν· ὁ δὲ εἰσιὼν, ὁπότε αὐτὴν ἔχριε,διετέλει ἐκείνης συμμυούσης καθʼ ἕν ἕκαστον τῶν σκευῶνὑφαιρούμενος. Ἐπεὶ δὲ πάντα ἐκφορήσας κὰκείνην ἐθεράπευσεν, ἀπῄτει τὸν συνταχθέντα μισθόν. Μὴ βουλομένης δʼαὐτῆς ἐπιδοῦναι, ἤγαγεν αὐτὴν ἐπὶ τοὺς ἄρχοντας. Ἠ δʼ ἔλεγε, τὸν μὲν μισθὸν ὑπισχνεῖσθαι, ἐὰνθεραπεύσῃ αὐτῆς τὰς ὁράσεις· νῦν δὲ χεῖρον διατεθῆναιναι· ,,τότε μὲν γὰρ ἔβλεπον“ ἔφη ,,πάντα τὰ ἐπὶ τῆςοἰκίας μου σκεύη, νῦν δὲ οὐδὲν ἰδεῖν δύναμαι.“
Aesop.107.2 Οὕτως οἱ πονηροὶ τῶν ἀνθρώπων διὰ πλεονεξίανλανθάνουσι καθʼ ἑαυτῶν τὸν ἔλεγχον ἐπισπώμενοι.
Aesop.107b.HEAD 107b. Ἄλλως. (F. 46. C.21 et p.291.)
Aesop.107b.1 Γυνὴ πρεσβῦτις τοὺς ὀφθαλμούς νοσοῦσα, ἰατρόντινα ἐπὶ μισθῷ ἰατρεῦσαι αὑτὴν παρεκάλει, στοιχήσασαἐνώπιον μαρτύρων, ὅτι ἐὰν θεραπεύσῃ αὐτῆς τοὺςὀφθαλμοὺς, πολὺν λήψεται παρʼ αὐτῆς τὸν μισθόν·ἐὰν δὲ μὴ θεραπευθῇ, ἐπιμείνῃ δὲ ἡ ἀῤῥωστία, μηδὲναὐτῷ παράσχῃ. Καὶ οὕτω γενομένου, ὅσον ὅσον ὁ ἰατρὸς ἐπετίθει τοῖς ὀφθαλμοῖς αὐτῆς τὴν ἰατρείαν, κατʼὀλίγον ὀλίγον τὰ προσόντα αὐτῇ ἔκλεπτε. Μετʼ οὐπολύ δὲ θεραπεύσας αὐτὴν, ἐζήτει τὸν στοιχηθέντα μισθόν. Ἀναβλέψασα τοίνυν ἡ γραῦς, ὡς οὐδὲν τῶνπροσόντων αὐτῇ ἐθεάσατο ἐν τῇ οἰκίᾳ αὐτῆς, οὐδὲνἐδίδου αὐτῷ. Ὡς οὖν ἐπέμενεν ὁ ἰατρὸς ἐκβιάζων αὐτὴν, ἐκείνη δὲ ἀνεβάλλετο, ἀπήγαγεν αὐτὴν πρὸς τοὺςἄρχοντας. Στᾶσα οὖν ἐνώπιον αὐτῶν ἔφη· ,,ὁ ἄνθρωπος οὗτος, καθὼς λέγει, ἀλήθειαν λέγει· ἐπηγγειλάμην γὰρ δοῦναι αὐτῷ τὸν μισθὸν, ἐὰν καλῶςἀναβλέψω· ἐὰν δὲ ἐπιμείνω τῇ ἀῤῥωστίᾳ, ἵνα μηδὲνπαρέξω αὐτῷ. Νῦν οὖν φάσκει, ὅτι ἐθεραπεύθην·ἐγὼ δὲ τοὐναντίον λέγω παθεῖν με· ὅτε γὰρ τοὺςὀφθαλμούς ἐνόσουν, τότε καὶ σκεύη διάφορα καὶ χρήματα ἔβλεπον ἐν τῇ οἰκίᾳ μου· νυνὶ δὲ, ὅτε αὐτὸςφάσκει βλέπειν με, οὐδὲν δύναμαι ἄρτι θεάσασθαι.
Aesop.107b.2 Ὁ μῦθος δηλοῖ, ὅτι οὕτω καὶ οἱ πονηροὶ τῶν ἀνθρώπων διὰ πλεονεξίαν λανθάνουσι καθʼ ἑαυτῶν τὸνἔλεγχον ἐπισπώμενοι.
Aesop.108.HEAD 108. Γυνή. (C.73. F. 234.)
Aesop.108.1 Γυνή τις ἄνδρα μέθυσον εἶχε· τοῦ δὲ πάθους αὐτὸν ἀπαλλάξαι θέλουσα, τοιόνδε τι σοφίζεται. Κεκαρωμένον γὰρ αὐτὸν ὑπὸ τῆς μέθης παρατηρήσασα καὶνεκροῦ δίκην ἀναισθητοῦντα, ἐπʼ ὤμων ἄρασα, ἐπὶτὸ πολυάνδριον ἀπενεγκοῦσα κατέθετο καὶ ἀπῆλθεν.Ἡνίκα δʼ αὐτὸν ἤδη ἀνανήφειν ἐστοχάσατο, προσελθοῦσα τὴν θύραν ἔκοπτε τοῦ πολυανδρίου. Ἐκείνουδὲ φήσαντος ,,τίς ὁ τὴν θύραν κόπτων;“ ἡ γυνὴ ἀπεκρίνατο· ,,ὁ τοῖς νεκροῖς τὰ σιτία κομίζων ἐγὼ πάρειμι·“ Κἀκεῖνος· ,,μή μοι φαγεῖν, ἀλλὰ πιεῖν, ὦ βέλτιστε, μᾶλλον προσένεγκε· λυπεῖς γάρ με βρώσεως, ἀλλὰμὴ πόσεως μνημονεύων.“ Ἡ δὲ τὸ στῆθος πατάξασα,,οἴμοι τῇ δυστήνῳ “ φησίν· ,,οὐδὲν γὰρ οὐδὲ σοφισαμένη ὤνησα· σὺ γὰρ, ἄνερ, οὐ μόνον οὐκ ἐπαιδεύθης, ἀλλὰ καὶ χείρων σαυτοῦ γέγονας, εἰς ἕξιν σοικαταστάντος τοῦ πάθους.“
Aesop.108.2 Ὁ μῦθος δηλοῖ, ὅτι οὐ δεῖ ταῖς κακαῖς πράξεσινἐγχρονίζειν. Ἔστι γὰρ ὅτε καὶ μὴ θέλοντι τῷ ἀνθρώπῳτὸ ἔθος ἐπιτίθεται.
Aesop.109.HEAD 109. Γυνὴ καὶ Γεωργός. (C. 343. F. 412.)
Aesop.109.1 Γυνή τις, προσφάτως τὸν ἑαυτῆς ἄνδρα θάψασα,καθʼ ἡμέραν ἀπιοῦσα πρὸς τὸ μνημεῖον ἐθρήνει. Ἀροτριῶν δέ τις οὐ πόῤῥω τοῦ μνήματος εἰς ἐπιθυμίαν ἧκετῆς γυναικὸς, καὶ καταλιπών τοὺς βόας ἦλθε καὶ αὐτὸς πρὸς τὸ μνῆμα, καὶ καθίσας συνεθρήνει τῇ γυναικί. Τῆς δὲ πυθομένης, τί δήποτε καὶ αὐτὸς οὕτωςὀδύρεται; ,,ὅτι κἀγὼ “ φησὶν ,,εὐπρεπῆ γυναῖκα κατώρυξα, καὶ, ἐπειδὰν κλαύσω, τῆς λύπης κουφίζομαι.“Ἡ δὲ ,,κἀμοὶ τοῦτʼ αὐτὸ προσγίνεται.“ Κἀκεῖνος· ,,εἰτοίνυν τοῖς αὐτοῖς περιπεπτώκαμεν πάθεσι, τί δήποτεἀλλήλοις μὴ σύνέσμεν; ἐγώ τε γὰρ φιλήσω σε ὡς ἐκείνην, κἀμὲ σὺ πάλιν ὡς τὸν σαυτῆς ἄνδρα.“ Ταῦταἔπεισε τὴν γυναῖκα, καὶ δὴ συνῆλθον. Ἐν τούτῳ δὲκλέπτης ἐλθών καὶ τοὺς βόας λύσας ἀπήλασεν. Ὁ δὲἐπανελθών καὶ τοὺς βόας μὴ εὑρηκὡς, κόπτεσθαί τεκαὶ οἰμώζειν ἰσχυρῶς ἐνεστήσατο. Ἐλθοῦσα δὲ καὶ ἡγυνὴ καὶ ὀλοφυρόμενον εὑροῦσα, φησί ,,πάλιν κλαίεις ;“ κἀκεῖνος ,,νῦν·“ εἶπεν ,,ἐπʼ ἀληθείας κλαίω.“
Aesop.110.HEAD 110. Γυνὴ καὶ Θεράπαιναι (C. 79. F. 44. S 55.)
Aesop.110.1 Γυνὴ χήρα φιλεργὸς, θεραπαινίδας ἔχουσα, ταύτας  εἰώθει νυκτὸς ἐγείρειν ἐπὶ τὰ ἔργα πρὸς τὰς τῶνἀλεκτρυόνων ᾠδάς. Αἱ δὲ, συνεχῶς τῷ πόνῳ ταλαιπωρούμειναι, ἔγνωσαν δεῖν τὸν ἐπὶ τῆς οἰκίας ἀποκτεῖναι ἀλεκτρυόνα, ὡς ἐκείνου νύκτωρ ἐξανιστάντος τὴνδέσποιναν. Συνέβη δʼ αὐταῖς τοῦτο διαπραξαμέναιςχαλεπωτέροις περιπεσεῖν τοῖς δεινοῖς. Ἡ γὰρ δεσπότις,ἀγνοοῦσα τὴν τῶν ἀλεκτρυόνων ὥραν, ἐννυχωτερονταύτας ἀνίστη.
Aesop.110.2 Ὁ μῦθος δηλοῖ, ὅτι πολλοῖς ἀνθρώποις τὰ βουλεύματα κακῶν αἴτια γίνεται.
Aesop.111.HEAD 111. Γυνὴ καὶ Ὄρνις (C. 24. F. 47. S. 58.)
Aesop.111.1 Γυνή τις χήρα ὄρνιν εἶχε καθʼ ἑκάστην ἡμέραν ὠὸναὐτῇ τίκτουσαν. Νομίσασα δὲ, ὡς, εἰ πλείους τῇ ὄρνιθι κριθὰς παραβάλοι, δὶς τέξεται τῆς ἡμέρας, τοῦτοπεποίηκεν. Ἡ δʼ ὄρνις, κιμελὴς γενομένη, οὐδʼ ἅπαξτῆς ἡμέρας τεκεῖν ἡδύνατο.
Aesop.111.2 Ὁ μῦθος δηλοῖ, ὅτι οἱ διὰ πλεονεξίαν τῶν πλειόνωνἐπιθυμοῦντες καὶ τὰ παρόντα ἀποβάλλουσι.
Aesop.112.HEAD 112. Γυνὴ μάγος. (S. 46.)
Aesop.112.1 Γυνὴ μάγος ἐπῳδὰς θείων μηνιμάτων ἐπαγγελλομένη διετέλει πολλὰ ποιοῦσα, κἀκ τούτου οὐ μικρὸνβίον πορίζουσα. Ἐπὶ τούτῳ γραψάμενοί τινες αὐτὴνὡς καινοτομοῦσαν περὶ τὰ θεῖα εἰς δίκην ὑπήγαγον,καὶ κατηγορήσαντες κατεδίκασαν αὐτὴν ἐπὶ θανάτῳ.Θεασάμενος δέ τις αὐτὴν ἐκ τῶν δικαστηρίων, ἔφηαὐτῇ· ,,ἡ τὰς δαιμόνων ὀργὰς τρέπειν ἐπαγγελλομένηπῶς οὐδὲ ἀνθρώπους πεῖσαι ἠδυνήθης;“
Aesop.112.2 Τούτῳ τῷ λόγῳ χρήσαιτο ἄν τις πρὸς γυναῖκα πλάνον,ἥτις τὰ μείζονα κατεπαγγελλομένη τοῖς μετρίοιςἀδύνατος ἀπελέγχεται.
Aesop.112b.HEAD 112b. Ἄλλως. (C.80. F. 45.)
Aesop.112b.1 Γυνὴ μάγος, θείων μηνιμάτων ἀποτροπιασμοὺςἐπαγγελλομένη, πολλὰ διετέλει ποιοῦσα, καὶ κέρδοςἐντεῦθεν ἔχουσα. Γραψάμενοι δέ τινες αὐτὴν ἀσεβείας,εἷλον, καὶ καταδικασθεῖσαν ἀπῆγον εἰς θάνατον. Ἰδὼνδέ τις ἀπαγομένην αὐτὴν, ἔφη· ,,ἡ τὰς τῶν θεῶν ὀργὰς ἀποτρέπειν ἐπαγγελλομένη, πῶς οὐδὲ ἀνθρώπωνβουλὴν μεταπεῖσαι ἠδυνήθης;“
Aesop.112b.2 Ὁ μῦθος δηλοῖ, ὅτι πολλοὶ μεγάλα ἐπαγγέλλονται,μηδὲ μικρὰ ποιῆσαι δυνάμενοι.
Aesop.113.HEAD 113. Δάμαλις καὶ Βοῦς. (F. 61. C. 174 et p.360. B.37.)
Aesop.113.1 Δάμαλις βοῦν ὁρῶσα ἐργαζόμενον, ἐταλάνιζεν αὐτὸνἐπὶ τῷ κόπῳ. Ἐπειδὴ δὲ ἑορτὴ κατέλαβε, τὸν βοῦνἀπολύσαντες, τὴν δάμαλιν ἐκράτησαν τοῦ σφάξαι.Ἰδῶν δὲ ὁ βοῦς ἐμειδίασε καὶ πρὸς αὐτὴν εἶπεν· ,, ὦδάμαλις, διὰ τοῦτο ἤργεις, διότι ἔμελλες ἀρτίως τυθῆναι.“
Aesop.113.2 Ὁ μῦθος δηλοῖ, ὅτι τὸν ἀργοῦντα κίνδυνος μένει.
Aesop.114.HEAD 114. Δειλὸς κυνηγὸς καὶ Δρυοτόμος. (C. 175. F.267. B. 92.)
Aesop.114.1 Λέοντός τινος ἴχνη ἐζήτει κυνηγός· δρυοτόμον δὲἐρωτήσας, εἰ εἶδεν ἴχνη λέοντος, καὶ ποῦ κοιτάζει, ἔφη·,,καὶ αὐτὸν τὸν λέοντα ἤδη σοι δείξω.“ Ὁ δὲ ὠχριάσαςἐκ τοῦ φόβου, καὶ τούς ὀδόντας συγκρούων εἶπεν·,,ἴχνη μόνα ζητῶ, οὐχὶ αὐτὸν τὸν λέοντα.“
Aesop.114.2 Ὅτι τούς θρασεῖς καὶ δειλούς ὁ λόγος ἐλέγχει, τούςτολμηροὺς ἐν τοῖς λόγοις μόνοις καὶ οὐκ ἐν τοῖς ἔργοις.
Aesop.115.HEAD 115. Δέλφαξ καὶ Πρόβατα. (S. 86. C. p. 362. F. 72.)
Aesop.115.1 Ἔν τινι ποίμνῃ δέλφαξ εἰσελθών ἐνέμετο. Καὶ δήποτε τοῦ ποιμένος συλλαμβάνοντος αὐτὸν, ἐκεκράγειτε καὶ ἀντέτεινε· τῶν δὲ προβάτων αὐτὸν αἰτιωμένωνἐπὶ τῷ βοᾶν, καὶ λεγόντων, ,,ἡμᾶς μὲν συνεχῶςσυλλαμβάνει, καὶ οὐ κράζομεν,· ἔφη πρὸς ταῦτα· ,,ἀλλʼοὐχ ὁμοία τῇ ὑμετέρᾳ ἡ ἐμὴ σύλληψις· ὑμᾶς γὰρ ἢ διὰ.τὰ ἔρια ἀγρεύει ἢ διὰ τὸ γάλα· ἐμὲ δὲ διὰ τὸ κρέας.“
Aesop.115.2 Ὁ λόγος δηλοῖ, ὅτι εἰκότως ἐκεῖνοι ἀνοιμώζουσιν,οἷς ὁ κίνδυνος οὐ περὶ χρημάτων ἐστὶν, ἀλλὰ περὶ αὐτῆς τῆς σωτηρίας.
Aesop.115b.HEAD 115b. Ἄλλῶς. Δέλφαξ καὶ Ἀλώπηξ. (S.174. C. 176. F. 131.)
Aesop.115b.1 Ὄνῳ τις ἐπιθεὶς αἶγα καὶ πρόβατον καὶ δέλφακα,ἤλαυνεν εἰς ἄστυ. Τοῦ δὲ δέλφακος παρʼ ὅλην τὴνὁδὸν κεκραγότος, ἀλώπηξ ἀκούσασα ἐπυνθάνετο αὐτοῦτὴν αἰτίαν, διʼ ἣν, τῶν λοιπῶν μεθʼ ἡσυχίας φερομένων, μόνος αὐτὸς βοᾷ. Ὁ δὲ ὑποτυχών ἔφη· ,,ἀλλʼἔγωγε οὐ μάτην ὀδύρομαι· εὖ γὰρ οἶδα, ὅτι τοῦ μὲνπροβάτου ἔριά τε καὶ ἄρνας παρεχομένου ὁ δεσπότηςἀφέξεται· ὁμοίως δὲ καὶ τῆς αἰγὸς διὰ τοὺς τυροὺς καὶτούς ἐρίφους· ἐμοὶ δὲ οὐκ ἔχων εἰς ἄλλο τι χρήσασθαι,πάντως με θύσει.“
Aesop.115b.2 Οὕτω καὶ τῶν ἀνθρώπων οὐ μεμπτέοι εἰσὶν, ὅσοιτὰς μελλούσας προορώμενοι συμφορὰς ἀποκλαίονται.
Aesop.116.HEAD 116. Δελφῖνες καὶ Κωβιός. (F. 53. C. p. 362. S. 72.)
Aesop.116.1 Δελφῖνες καὶ φάλαιναι πρὸς ἀλλήλους ἐμάχοντο.Ἐπὶ πολὺ δὲ τῆς μάχης κορυφουμένης, κωβιὸς ἀνέδυ(ἔστι δὲ οὗτος μικρὸς ἰχθὺς), καὶ ἐπειρᾶτο αὐτούς διαλλάττειν. Εἷς δέ τις τῶν δελφίνων ὑπολαβών ἔφη πρὸςαὐτόν· ,,ἀλλʼ ἡμῖν ἀνεκτότερόν ἐστι μαχομένοις ὑπʼἀλλήλων διαφθαρῆναι, ἢ σοῦ διαλλακτοῦ τυχεῖν.“
Aesop.116.2 Οὕτως ἔνιοι τῶν ἀνθρώπων οὐδενὸς ἄξιοι ὄντες,ὅταν ταραχῆς λάβωνται, δοκοῦσί τινες εἶναι.
Aesop.116b.HEAD 116b. Ἄλλως. Δελφῖνες καὶ Καρίς. (C. 177. B.39.)
Aesop.116b.1 Δελφῖνες καὶ φάλαιναι πρὸς ἀλλήλους ἐμάχοντο.Ἐπὶ πολύ δὲ τῆς στάσεως αὐτῶν σφοδρυνομένης, καρὶςἀναδῦσα ἐπειρᾶτο αὐτοὺς διαλύειν. Κἷς δέ τις τῶνδελφίνων ὑποτυχὼν ἔφη πρὸς αὐτήν· ,,ἀλλʼ ἡμῖν αἱρετώτερόν ἐστιν ὑπʼ ἀλλήλων διαφθαρῆναι ἢσοῦ διαλλακτοῦ τυχεῖν.“
Aesop.116b.2 Οὕτως ἔνιοι τῶν ἀνθρώπων, οὐδενὸς ἄξιοι ὄντες,ἂν ταραχῆς λάβωνται, δοκοῦσί τινες εἶναι.
Aesop.117.HEAD 117. Δημάδης ὁ ῥήτωρ. (S. 63. C. 178 et p.363. F. 54.)
Aesop.117.1 Δημάδης ὁ ῥήτωρ δημηγορῶν ποτε ἐν Ἀθήναις,ἐκείνων οὐ πάνυ αὐτῷ προσεχόντων, ἐδεήθη αὐτῶν,ὅπως ἐπιτρέψωσιν αὐτῷ Αἰσώπειον μῦθον εἰπεῖν. Τῶνδὲ προτρεψαμένων, αὐτὸς ἀρξάμενος ἔλεγε· ,, Δήμητρα καὶ χελιδών καὶ ἔγχελυς τὴν αὐτὴν ἐβάδιξον ὁδόν·γενομένων δὲ αὐτῶν κατά τινα ποταμὸν, ἡ μὲν χελιδνωνἀνέπτη, ἡ δὲ ἔγχελυς κατέδυ·“ καὶ ταῦτα εἰπών ἐσιώπησεν. Ἐρομένων δʼ αὐτῶν ,,τί οὖν ἡ Δήμητρα ἔπαθεν ;“ ἔφη· ,,κεχόλωται ὑμῖν, οἵτινες τὰ τῆς πόλεωςπράγματα ἐάσαντες Αἰσωπείων μύθων ἀντέχεσθε.“
Aesop.117.2 Οὕτω καὶ τῶν ἀνθρώπων ἀλόγιστοί εἰσιν, ὅσοιτῶν μὲν ἀναγκαίων ὀλιγωροῦσι, τὰ δὲ πρὸς ἡδονὴνμᾶλλον αἱροῦνται.
Aesop.118.HEAD 118. Δηχθεὶς ὑπὸ μύρμηκος καὶ Ἑρμῆς.(C. 364 et p. 411. F.363. B. 117.)
Aesop.118.1 Ναῦν ποτε μετὰ τῶν ἀνδρῶν βυθισθεῖσαν ἰδώντις, ἀδίκως ἔλεγε τούς θεούς κρίνειν· ,,διʼ ἕνα γὰρἀσεβῆ συναπώλοντο καὶ ἀναίτιοι.· Ταῦτα αὐτοῦ λέγοντος, μυρμήκων πολλῶν ὄντων ἐν τῷ τόπῳ, ἐν ᾧἔτυχεν ἱστάμενος, συνέβη ὑφʼ ἑνὸς δηχθῆναι τούτων.Ὁ δὲ ὑφ’ ἑνὸς δηχθεὶς συνεπάτησε τοὺς πάντας. Ἑρμῆςδʼ ἐπιστὰς αὐτῷ καὶ τῇ ῥάβδῳ παίων, εἶπεν· ,,εἶταοὐκ ἀνέχῃ σὺ τούς θεούς δικαστὰς εἶναι, οἷος εἶ σὺτῶν μυρμήκων;“
Aesop.118.2 Ὁ λόγος διδάσκει ἡμᾶς, μηδὲν ψέγειν τὰς τοῦ θεοῦπερὶ τοὺς ἀνθρώπους ἀκαταλήπτους οἰκονομίας, κἂνἄδικοι τοῖς ἀπαιδεύτοις δοκοῖεν εἶναι.
Aesop.119.HEAD 119. Διογένης ὁδοιπορῶν. (F. 56. C. 398.)
Aesop.119.1 Διογένης ὁ κυνικὸς ὁδοιπορῶν, ὡς ἐγένετο κατάτινα ποταμὸν πλημμυροῦντα, εἰστήκει ἀμηχανῶν. Εἷςδέ τις τῶν διαβιβάζειν εἰθισμένων θεασάμενος αὐτὸνδιαποροῦντα, προσελθὼν, καὶ ἀράμενος αὐτὸν σὺνφιλοφροσύνῃ, διεπέρασεν αὐτόν. Ὁ δὲ εἱστήκει τὴναὐτοῦ πενίαν μεμφόμενος, διʼ ἣν ἀμείψασθαι τὸν εὐεργέτην οὐ δύναται. Ἔτι δὲ αὐτοῦ ταῦτα διανοουμένου,ἐκεῖνος θεασάμενος ἕτερον ὁδοιπόρον διελθεῖνμὴ δυνάμενον, προσδραμών καὶ αὐτὸν διεπέρασε. Καὶὁ Διογένης προσελθών αὐτῷ εἶπεν· ,,ἀλλʼ ἔγωγε οὐκέτι σοι χάριν ἔχω ἐπὶ τῷ γεγονότι· ὁρῶ γὰρ, ὅτι οὐκρίσει, ἀλλὰ νόσῳ αὐτὸ σποιεῖς.“
Aesop.119.2 Ὁ λόγος δηλοῖ, ὅτι οἱ μετὰ τῶν σπουδαίων καὶτοὺς ἀνεπιτηδείους εὐεργετοῦντες οὐκ εὐεργεσίας δόξαν, ἀλογιστίαν δὲ μᾶλλον ὀφλισκάνουσι.
Aesop.120.HEAD 120. Δράκων καὶ Ἀετός. (C. 303. F.215.)
Aesop.120.1 Δράκων καὶ ἀετὸς συμπλακέντες ἀλλήλοις ἐμάχοντο· καὶ ὁ μὲν δράκων εἶχε τὸν ἀετὸν συλλαβών.Γεωργὸς δὲ ἰδὼν, λύσας τὴν πλοκὴν τοῦ δράκοντος,αὐτόνομον ἀφῆκε τὸν ἀετόν. Χαλεπήνας δὲ ἐπὶ τούτοις ὁ δράκων, ἰὸν ἀφῆκε τῷ τοῦ σώσαντος πόματι.Πιεῖν δὲ τοῦ γεωργοῦ πρὸς ἄγνοιαν μέλλοντος, ὁ ἀετὸς καταπτὰς τῶν τοῦ γεωργοῦ χειρῶν ἐξαιρεῖται τὴνκύλικα.
Aesop.120.2 Τοὺς εὖ ποιοῦντας μένουσι χάριτες.
Aesop.121.HEAD 121. Δραπέτης. (C. 324. F.395.)
Aesop.121.1 Ὁ τὸν δραπέτην ἰδὼν διὰ χρόνου καὶ διώκων, ὡςκατέφυγε φθάσας εἰς μυλῶνα, ,,ποῦ δʼ ἂν “ ἔφη ,,σὲμᾶλλον εὑρεῖν ἐβουλήθην ἢ ἐνταῦθα;“ξατο. Τούτων δὲ σειομένων, οἱ κυνηγοὶ ἐπιστραφέντεςκαὶ, ὅπερ ἦν ἀληθὲς, νομίσαντες, τῶν ζώων ὑπὸ τοῖςφύλλοις τι κρύπτεσθαι, βέλεσιν ἀνεῖλον τὴν ἔλαφον.Ἡ δὲ θνήσκουσα τοιαῦτʼ ἔλεγε· ,,δίκαια πέπονθα· οὐγὰρ ἔδει τὴν σώσασάν με λυμαίνεσθαι.“
Aesop.121.2 Ὁ μῦθος δηλοῖ, ὅτι οἱ ἀδικοῦντες τοὺς εὐεργέταςὑπὸ θεοῦ κολάζονται.
Aesop.128.HEAD 128. Ἔλαφος καὶ Λέων.(S.75. . 181 et p.365. P. 66 ct 209. B. 43.)
Aesop.128.1 Ἔλαφος δίψει συσχεθεῖσα παρεγένετο ἐπί τινα πηγήν. Πίνουσα δὲ ὡς ἐθεάσατο τὴν ἑαυτῆς σκιὰν κατὰτοῦ ὕδατος, ἐπὶ μὲν τοῖς κέρασιν ἠγάλλετο, ὁρῶσα τὸμέγεθος καὶ τὴν ποικιλίαν, ἐπὶ δὲ τοῖς ποσὶ σφόδραἤχθετο ὡς λεπτοῖς οὖσι καὶ ἀσθενέσιν. Ἔτι δʼ αὐτῆςδιανοουμένης, λέων ἐπιφανεὶς ἐδίωκεν αὐτὴν, κἀκείνηεἰς φυγὴν τραπεῖσα κατὰ πολὺ αὐτοῦ προεῖχε. Μέχριμὲν οὖν ψιλὸν ἦν τὸ πεδίον, ἡ μὲν προθέουσα ἐσώζετο·ἐπεὶ δὲ ἐγένετο κατά τινα ὑλώδη τόπον, τηνικαῦτα συνέβη, τῶν κεράτων αὐτῆς ἐμπλακέντων τοῖς κλάδοις,μὴ δυναμένην τρέχειν συλληφθῆναι τῷ λέοντι. Μέλλουσα δὲ ἀναιρεῖσθαι ἔφη πρὸς ἑαυτήν· ,,δειλαία ἐγὼ,ἥτις, ὑφʼ ὧν μὲν ᾠόμην προδοθήσεσθαι, ἐσωζόμην ὑπὸτούτων, οἷς δὲ καὶ σφόδρα ἐπεποίθειν, ὑπὸ τούτωνἀπόλλυμαι.“
Aesop.128.2 Οὕτω πολλάκις ἐν κινδύνοις οἱ μὲν ὕποπτοι τῶνφίλων σωτῆρες ἐγένοντο, οἱ δὲ σφόδρα ἐμπιστευθέντεςπροδόται.
Aesop.129.HEAD 129. Ἔλαφος καὶ Λέων. (S. 77. C. 64 et p. 314. F. 64.)
Aesop.129.1 Ἔλαφος κυνηγοὺς φεύγουσα ἐγένετο κατά τι σπήλαιον, ἐν ᾧ λέων ἦν, καὶ ἐνταῦθα εἰσῄει κρυβησομένη·συλληφθεῖσα δὲ ὑπὸ τοῦ λέοντος καὶ ἀναιρουμένη εἶπε,,δυσδαίμων ἐγὼ, ἥτις ἀνθρώπους φεύγουσα ἐμαυτὴνθηρίῳ ἐνεχείρισα.“
Aesop.129.2 Οὕτως ἔνιοι τῶν ἀνθρώπων διὰ φόβον ἐλαττόνωνκινδύνων ἑαυτοὺς εἰς μείζονα κακὰ εἰσιᾶσιν.
Aesop.130.HEAD 130. Ἔλαφος καὶ Μήτηρ. (C.297. F.208.)
Aesop.130.1 Ἔλαφον ἡ μήτηρ ἐνουθέτει, ταῦτα λέγουσα· ,,κέρας, ὦ παῖ, παρὰ τῆς φύσεως εἴληφας, μεγέθει δὲ διενήνοχας σώματος, καὶ οὐκ οἶδ’ ὅ, τι παθών ἀποδιδράσκεις ἐπιόντας τοὺς κύνας.“ Ταῦτα ἦν, καὶ κυνῶνδρόμος ἠκούετο πόῤῥωθεν. δὲ μένειν τῷ παιδὶ παραινέσασα αὐτὴ τῆς φυγῆς προκατήρξατο.
Aesop.130.2 Παραινεῖν ἕτοιμον, ἃ ποιεῖν ἀπορώτερον.
Aesop.131.HEAD 131. Ἔλαφος νοσοῦσα. (C. 377. F. 337. B. 46.)
Aesop.131.1 Ἔλαφος νόσῳ περιπεσοῦσα, ἐπί τινος τόπου πεδινοῦκατεκέκλιτο. Τινὰ δὲ τῶν θηρίων εἰς θέαν αὐτῆςἐλθόντα, τὴν παρακειμένην τῇ ἐλάφῳ νομὴν κατεβοσκήθησαν· εἶτα ἐκείνη τῆς νόσου ἀπαλλαγεῖσα, τῇ ἐνδείᾳ δεινῶς κατετρύχετο, καὶ τῇ νομῇ τὸ ζῆν προσαπώλεσεν.
Aesop.131.2 Ὁ μῦθος δηλοῖ, ὡς οἱ περιττοὺς καὶ ἀνονήτουςκτώμενοι φίλους ἀντὶ κέρδους ὑπʼ αὐτῶν ζημίαν μᾶλλον ὑφίστανται.
Aesop.132.HEAD 132. Ἐλπὶς ἐν ἀνθρώποις. (C.360. B. 58.)
Aesop.132.1 Ζεὺς ἐν πίθῳ τὰ χρηστὰ πάντα συλλέξαςἔθηκεν αὐτὸν πωμάσας παρʼ ἀνθρώπῳ.ὁ δʼ ἀκρατὴς ἄνθρωπος εἰδέναι σπεύδων,τί ποτʼ ἦν ἐν αὐτῷ, καὶ τὸ πῶμα κινήσας,διῆκʼ ἀπελθεῖν αὐτὰ πρὸς θεῶν οἴκους,κἀκεῖ πέτεσθαι τῆς τε γῆς ἄνω φεύγειν.μόνη δʼ ἔμεινεν Ἐλπὶς, ἣν κατειλήφειτεθὲν τὸ πῶμα. τοιγὰρ Ἐλπὶς ἀνθρώποιςμόνη σύνεστι, τῶν πεφευγότων ἡμιᾶςἀγαθῶν ἕκαστον ἐγγυωμένη δώσειν.
Aesop.133.HEAD 133. Ἑορτὴ καὶ Ὑστεραία.(Ex Plut. v. Themist. c. 18. C. 322. F.394.)
Aesop.133.1 Τῇ ἑορτῇ φασι τὴν ὑστεραίαν ἐρίσαι λέγουσαν, ὡςἐκείνη μὲν ἀσχολιῶν τε μεστὴ καὶ κοπώδης ἐστὶν, ἐναὐτῇ δὲ πάντες ἀπολαύουσι τῶν παρεσκευασμένων σχολάζοντες· τὴν δʼ ἑορτὴν πρὸς ταῦτʼ εἰπεῖν· ,,ἀληθῆλέγεις· ἀλλʼ ἐμοῦ μὴ γενομένης, σὺ οὐκ ἂν ἦσθα.“
Aesop.134.HEAD 134. Ἔριφος καὶ Λύκος. (S. 98. C. 94 et p.318. F. 74.)
Aesop.134.1 Ἔριφος ὑστερήσας ἀπὸ ποίμνης ὑπὸ λύκου κατεδιώκετο· ἐπιστραφεὶς δὲ ὁ ἔριφος λέγει τῷ λύκῳ· ,,πέπεισμαι, λύκε, ὅτι σὸν βρῶμά εἰμι· ἀλλʼ ἵνα μὴ ἀδόξωςἀποθάνω, αὔλησον, ὅπως ὀρχήσωμαι.“ Αὐλοῦντος δὲτοῦ λύκου καὶ τοῦ ἐρίφου ὀρχουμένου, οἱ κύνες ἀκούσαντες καὶ ἐξελθόντες τὸν λύκον ἐδίωκον· ὁ δὲ ἐπιστραφεὶς λέγει τῷ ἐρίφῳ· ,,ταῦτα ἐμοὶ καλῶς γίνεται·ἔδει γάρμε, μακελλάριον ὄντα, αὐλητὴν μὴ μιμεῖσθαι.“
Aesop.134.2 Οὕτως οἱ παρὰ γνώμην τοῦ καιροῦ τι πράττοντεςκαὶ ὧν ἐν χερσὶν ἔχουσιν ὑστεροῦνται.
Aesop.135.HEAD 135. Ἔριφος καὶ Λύκος. (C. 139. F. 75. B. 96.)
Aesop.135.1 Ἔριφος ἐπί τινος δώματος ἑστὼς, ἐπειδὴ λύκονπαριόντα εἶδεν, ἐλοιδόρει καὶ ἔσκωπτεν αὐτόν· ὁ δὲλύκος ἔφη· ,,ὦ οὗτος, οὐ σύ με λοιδορεῖς, ἀλλʼ ὁτόπος.
Aesop.135.2 Ὁ μῦθος δηλοῖ, ὅτι πολλάκις καὶ ὁ τόπος καὶ ὁκαιρὸς δίδωσι τὸ θράσος κατὰ τῶν ἀμεινόνων.
Aesop.136.HEAD 136. Ἑρμῆς. (C. 103. F.255
Aesop.136.1 Ζεὺς Ἑρμῆν προσέταξε πᾶσι τοῖς τεχνίταις ψεύδους φάρμακον ἐγχεῖν. Ὁ δὲ, τοῦτο τρίψας καὶ μέτρον ποιήσας ἴσον, ἑκάστῳ ἐνέχεεν. Ἐπεὶ δὲ, μόνουτοῦ σκυτέως ὑπολειφθέντος, πολύ κατελέλειπτο φάρμακον, ὅλην λαβὼν τὴν θυείαν ἐνέχεεν αὐτῷ. Κἀκτούτου συνέβη, τοὺς τεχνίτας ἅπαντας ψεύδεσθαι, μάλιστα δὲ πάντων τοὺς σκυτέας.
Aesop.136.2 Ὁ μῦθος πρὸς ψευδολόγους τεχνίτας.
Aesop.137.HEAD 137. Ἑρμης καὶ Ἀγαλματοποιός. (S.89. C. 90. P. 243.)
Aesop.137.1 Ἑρμῆς γνῶναι βουλόμενος, ἐν τίνι τιμῇ παρʼ ἀνθρώποις ἐστὶν, ἧκεν ἀφομοιωθεὶς ἀνθρώπῳ εἰς ἀγαλματοποιυῦ ἐργαστήριον· καὶ θεασάμενος Διὸς ἄγαλμαἐπύθετο, πόσου· τοῦ δὲ εἰπόντος ,,δραχμῆς,“ γελάσαςἠρώτα τῆς Ἥρας πόσου ἐστίν· εἰπόντος δὲ ἔτι μείζονος,θεασάμενος καὶ ἑαυτοῦ ἄγαλμα ὑπέλαβεν, ὅτι αὐτὸν,ἐπειδὴ καὶ ἄγγελός ἐστι καὶ ἐπικερδὴς, περὶ πολλοῦ οίἄνθρωποι ποιοῦνται. Διὸ προσεπυνθάνετο ὁ Ἑρμῆς,καὶ ὁ ἀγαλματογλύφος ἔφη· ,,ἀλλʼ ἐὰν τούτους ἀγοράσῃς, τοῦτόν σοι προσθήκην δώσω.“
Aesop.137.2 Πρὸς ἄνδρα κενόδοξον, ἐν οὐδεμιᾷ μοίρᾳ παρὰτοῖς ἄλλοις ὄντα, ὁ λόγος ἁρμόζει.
Aesop.138.HEAD 138. Ἑρμῆς καὶ Γῆ. (S. 102. C. 182. F.269.)
Aesop.138.1 Ζεὺς πλάσας ἄνδρα καὶ γυναῖκα ἐκέλευσεν Ἑρμῇἀγαγεῖν αὐτούς ἐπὶ τὴν γῆν, καὶ δεῖξαι ὅθεν ὀρύξαντες πλεῖον ποιήσουσι. Τοῦ δὲ τὸ προσταχθὲν ποιήσαντος, ἡ γῆ τὸ μὲν πρῶτον ἐκώλυεν· ὡς δὲ ὁ Ἑρμῆς ἠνάγκαζε λέγων, τὸν Δία προστεταχέναι· ,,ἀλλʼ ὀρυσσέτωσαν,“ ἔφη, ,, ὅσην βούλονται· στένοντες γὰρ αὐτὴν καὶκλαίοντες ἀποδώσουσιν.“
Aesop.138.2 Πρὸς τοὺς ῥᾳδίως δανειζομένους καὶ μετὰ λύπηςἀποδιδόντας ὁ λόγος εὔκαιρος.
Aesop.139.HEAD 139. ἄρμης καὶ Κύων. (Β. 48.)
Aesop.139.1 Ἐν ὁδῷ τις Ἑρμῆς τετράγωνος εἰστήκει,λίθων δʼ ὑπʼ αὐτῷ σωρὸς ἦν. κύων τούτῳεἶπε προσελθών· ,,χαῖρε πρῶτον, Ἑρμεία·ἔπειτʼ ἀλεῖψαι βούλομαί σε, μηδ’ οὕτωθεὸν παρελθεῖν, καὶ θεὸν παλαιστρίτην.“ὁ δʼ εἶπεν· ,,ἄν μὴ τοῦτό μούπιλιχμήσῃςτοὔλαιον ἐλθών, μηδέ μοι προσουρήσῃς,χάριν εἴσομαί σοι· καὶ πλέον με μὴ τίμα.“
Aesop.139.2 Ὅτι τοῖς κακοῖς ἀρκεῖ τέως, οὐκ ἄλλως πως δυναμένοις δρᾶσαι τὰ βελτίω, κἂν τῶν συνήθων αὐτῶν αἰτιῶν ἀργῆσαι.
Aesop.140.HEAD 140. Ἑρμῆς καὶ Τιρεσίας. (S. 90. C.91. F. 244.)
Aesop.140.1 Ἑρμῆς βουλόμενος τὴν Τειρεσίου μαντικὴν πειρᾶσαι, εἰ ἀληθής ἐστι, κλέψας αὐτοῦ τοὺς βόας ἐξἀγροῦ, ἧκε πρὸς αὐτὸν εἰς ἄστυ, ὁμοιωθεὶς ἀνθρώπῳ,καὶ ἐπεξενώθη παρʼ αὐτῷ. Παραγγελθείσης δὲ τῷ Τειρεσίᾳ τῆς τοῦ ζεύγους ἀπωλείας, παραλαβών τὸν Ἑρμῆν ἧκεν εἰς τὸ προάστειον, οἰωνόν τινα περὶ τῆς κλοπῆς σκεψόμενος, καὶ τούτῳ παρῄνει λέγειν ὅ τι ἂνθεάσηται ὄρνεον. Καὶ ὁ Ἑρμῆς τὸ μὲν πρῶτον θεασάμενοςἀετὸν, ἐξ ἀριστερῶν ἐπὶ δεξιὰ παριπτάμενον,ἀπήγγειλε αὐτῷ. Τοῦ δὲ εἰπόντος, μὴ πρὸς αὐτοὺςτοῦτον εἶναι, ἐκ δευτέρου ἰδὼν κορώνην, ἐπί τινοςδένδρου καθημένην, καὶ ποτὲ μὲν ἄνω βλέπουσαν, ποτὲδὲ εἰς γῆν κύπτουσαν, ἐδήλωσεν αὐτῷ. Ὁ δὲ ὑποτυχώνἔφη· ,,ἀλλʼ αὕτη ἡ κορώνη διόμνυται τόν τε οὐρανὸνκαὶ τὴν γῆν, ὅτι, ἐὰν σὺ θέλῃς, τοὺς ἐμαυτοῦβόας ἀπολήψομαι.“
Aesop.140.2 Τούτῳ τῷ λόγῳ χρήσαιτο ἄν τις πρὸς ἄνδρα κλέπτην.
Aesop.141.HEAD 141. Ἑρμοῦ ἅμαξα καὶ Ἄραβες. (F. 349. C. 403. cx B. 57.)
Aesop.141.1 Ἑρμῆς ποτε ψεύσματα καὶ πανουργίας θεὶς εἰςἅμαξαν, εἰς πᾶσαν γῆν ἀπῄει. Ὡς δὲ Ἀράβων κατήντησετὴν χώραν, συντρίβει (συντριβῆναι λέγουσι?) τὴνἅμαξαν κενὴν φορτίων· οἱ δὲ εἰς ἄλλους τόπους οὐκεἴασαν ὁδεῦσαι. [οὐδὲ τὰ κοινὰ τοῖς ἀνθρώποις ἐπιτελεῖν δυνάμενοι.]
Aesop.142.HEAD 142. Ἔρως ἐν ἀνθρώποις.(C. 396. F. 406. ex Himerii Soph. X, c. 6.)
Aesop.142.1 Ὅτε τοὺς ἀνθρώπους ὁ Ζεὺς ἐγέννησεν, τά μεν ἄλλαπάντα εἶχον, ὡς νῦν κεκόσμηνται, Ἔρως δὲ οὔπω ταῖςψυχαῖς τῶν ἀνθρώπων ἐγκατῳκίζετο, ἀλλʼ ἔχων ἔτι τὸπτερὸν ὁ θεὸς οὗτος μετάρσιον, οὐρανῷ τε ἐνωμίλεικαὶ εἰς θεοὺς μόνους ἐτόξευεν. Δείσας δὲ μὴ αὐτῷἀφοανισθῇ τῶν ποιημάτων τὸ κάλλιστον, Ἔρωτα πέμπειτοῦ τῶν ἀνθρώπων γένους ἐσόμενον φύλακα. Ὁ δὲταύτην ἐκ Διὸς τὴν ἐπιτροπὴν λαβὼν, τὸ μὲν ἀπάσαιςψυχαῖς ἐγκατοικίζεσθαι, ἢ πᾶν ἐπίσης ἦθος νεοτελές τεκαὶ βέβηλον ἔχειν τέμενος, οὐκ ἐδοκίμαζεν· ἀλλὰ τὰςμὲν πολλὰς καὶ ἀγελαίους ψυχὰς ταῖς πανδήμοις Ἔρωσι,τοῖς τῶν νυμφῶν παισὶ, ποιμαίνειν ἀπένεμεν, αὐτὸςδὲ ταῖς θείαις καὶ οὐρανίαις ψυχαῖς ἐνῳκίσατο, καὶταύτας ἀναβακχεύων ἐπὶ μανίαν ἐρωτικὴν, μυρίαἀγαθὰ τὸ τῶν ἀνθρώπων γένος εἰργάσατο. Ὅἴαν μὲνοὖν ἴδῃς τινὰ βραδύν τε τὴν φύσιν καὶ πρὸς φιλίανδυσκίνητον, νόησον, ὅτι τῶν Ἔρωτος ἐκείνου ξενίωνοὐδαμῶς οὗτος ἠξίωται· ὅταν δὲ ὀξύν καὶ θερμὸν τὴνγνώμην, καὶ φλογὸς δίκην ἐπʼ ἐρωτικὴν φιλίαν ᾄττοντα, νόησον τοῦτο εἶναι ἐκείνου ξένιον τοῦ Ἔρωτος.
Aesop.143.HEAD 143. Εὐνοῦχος καὶ Θύτης. (B. 54.)
Aesop.143.1 Εὐνοῦχος ἦλθε πρὸς θύτην ὑπὲρ παίδωνσκεψόμενος. ὁ θύτης δʼ ἁγνὸν ἧπαρ ἁπλώσας,,ὅταν μὲν“ εἶπε ,,τοῦτʼ ἴδω, πατὴρ γίγνῃ·ὅταν δὲ τὴν σὴν ὄψιν, οὐδʼ ἀνὴρ φαίνῃ.“
Aesop.143.2 Πρὸς τούς τὰς εὐχὰς ὑπὲρ τῶν οὐ δεόντων ποιουμένους ἢ καὶ ἄλλως μὴ δυναμένων γενέσθαι.
Aesop.144.HEAD 144. Ἐχθροί. (S. 68. F. 58. C. p.294.)
Aesop.144.1 Δύο ἐχθροὶ ἐν μιᾷ νηῒ ἔπλεον· βουλόμενοι δʼ ἀλλήλων πολὺ διεζεῦχθαι, ὥρμησαν ὁ μὲν ἐπὶ τὴν πρώραν,ὁ δὲ ἐπὶ τὴν πρύμναν, καὶ ἐνταῦθα ἔμενον. Χειμῶνοςδὲ σφοδροῦ καταλαβόντος, καὶ τῆς νεὼς περιτρεπομένης,ὁ ἐν τῇ πρύμνῃ ἐπυνθάνετό τινος, περὶ ποῖον μέροςκαταδύεται τὸ σκάφος πρῶτον κινδυνεῦον· τοῦ δὲεἰπόντος ,,κατὰ τὴν πρώραν,“ ἔφη· ,,ἀλλʼ ἔμοιγε οὐκέτιλυπηρὸς ὁ θάνατός ἐστιν, εἴγε ὁρᾶν μέλλω τὸν ἐχθρόνμου προαποπνιγόμενον.“
Aesop.144.2 Οὕτως ἔνιοι τῶν ἀνθρώπων διὰ τὴν πρὸς ἐχθροὺςδυσμένειαν αἱροῦνται καὶ αὐτοὶ τὸ δεινὸν πάσχειν, χάριν τοῦ κἀκείνους ὁρᾶν δυστυχήσαντας.
Aesop.144b.HEAD 144b. Ἄλλως. (C.27.)
Aesop.144b.1 Δύο τινὲς, ἀλλήλοις ἐχθραίνοντες, ἐπὶ τῆς αὐτῆςνεὼς ἔπλεον, ὧν ἅτερος μὲν ἐπὶ τῆς πρύμνης, ἅτεροςδὲ ἐπὶ τῆς πρώρας ἐκάθητο. λειμῶνος δὲ ἐπιγενομένου, καὶ τῆς νεὼς μελλούσης ἤδη καταποντίζεσθαι, ὁἐπὶ τῆς πρύμνης τὸν κυβερνήτην ἢρετο, πότερον τῶνμερῶν τοῦ πλοίου πρότερον μέλλει καταβαπτίζεσθαι.Τοῦ δὲ ,,τὴν πρῴραν“ εἰπόντος, ,,ἀλλ’ ἔμοιγε οὐκ ἔστιλυπηρὸν“ εἶπεν ,,ὁ θάνατος, εἴγε ὁρᾶν μέλλω πρὸ ἐμοῦτὸν ἐχθρὸν ἀποθνήσκοντα.“
Aesop.144b.2 Ὁ μῦθος δηλοῖ, ὅτι πολλοὶ τῶν ἀνθρώπων οὐδὲντῆς ἑαυτῶν βλάβης φροντίζουσιν, ἐὰν τοὺς ἐχθροὺςμόνον ἴδωσι πρὸ αὐτῶν κακουμένους.
Aesop.145.HEAD 145. Ἔχις καὶ Ἀλώπηξ. (S. 97. C.183. F. 270.)
Aesop.145.1 Ἔχις ἐπὶ δέσμῃ ἀκανθῶν εἴς τινα ποταμὸν ἐφέρετο· ἀλώπηξ δὲ παριοῦσα ὡς ἐθεάσατο αὐτὸν, εἶπεν·,,ἄξιος τῆς νεὼς ὁ ναύκληρος.“
Aesop.145.2 Πρὸς ἄνδρα πονηρὸν μοχθηροῖς πράγμασιν ἐπιχειρήσαντα ὁ λόγος ἁρμόσειεν ἄν.
Aesop.146.HEAD 146. Ἔχις καὶ Ῥίνη. (S.94. C. 184. F.271.)
Aesop.146.1 Ἔχις εἰσελθών εἰς χαλκουργοῦ ἐργαστήριον παρὰτῶν σκευῶν ἔρανον ᾔτει· λαβὼν δὲ παρʼ αὐτῶν ἧκεπρὸς τὴν ῥίνην, καὶ ταύτην παρεκάλει δοῦναί τι αὐτῷ.Ἡ δὲ ὑποτυχοῦσα εἶπεν· ,,ἀλλʼ εὐήθης εἶ παρʼ ἐμοῦἀποίσεσθαί τι οἰόμενος, ἥτις οὐ διδόναι ἀλλὰ λαμβάνειν παρὰ πάντων εἴωθα.“
Aesop.146.2 Ὁ λόγος δηλοῖ, ὅτι μάταιοί εἰσιν οἱ παρὰ φιλαργύρωντι κερδαίνειν προσδοκῶντες.
Aesop.147.HEAD 147. Ἔχις καὶ Ὕδρα. (S. 91. C.185. F.272)
Aesop.147.1 Ἔχις φοιτῶν ἐπί τινα κρήνην, ἔπινεν· ἡ δὲ ἐνταῦθαοἰκοῦσα ὕδρα ἐκώλυεν αὐτὸν, ἀγανακτοῦσα εἴγε μὴἀρκεῖται τῇ ἰδίᾳ νομῇ, ἀλλὰ καὶ ἐπὶ τὴν ἑαυτῆς δίαιτανἀφικνεῖται. Ἀεὶ δὲ τῆς φιλονεικίας αὐξανομένης, συνἐθεντο ὅπως εἰς μάχην ἀλλήλοις καταστῶσι, καὶ τοῦνικῶντος ἥ τε τῆς γῆς καὶ τοῦ ὕδατος νομὴ γένηται.Ταξαμένων δʼ αὐτῶν τὴν προθεσμίαν, οἱ βάτραχοι διὰμῖσος τῆς ὕδρας παραγενόμενοι πρὸς τὸν ἔχιν παραθαδῥύνουσιν αὐτὸν, ἐπαγγελλόμενοι καὶ αὐτοὶ συμμαχήσειν αὐτῷ. Ἐνσταθείσης δὲ τῆς μάχης ὁ μὲν ἔχιςπρὸς τὴν ὕδραν ἐπολέμει, οἱ δὲ βάτραχοι, μηδὲν περαιτέρω δυνάμενοι δρᾶν, μεγάλα ἐκεκράγεισαν. Καὶ ὁἔχις νικήσας ᾐτιάσατο αὐτούς, ὅτι συμμαχήσειν αὐτῷὑποσχόμενοι παρὰ τὴν μάχην οὐ μόνον οὐκ ἐβοήθουν,ἀλλὰ καὶ ᾖδον. Οἱ δὲ ἔφασαν πρὸς αὐτόν· ,,ἀλλʼ εὖἴσθι, ὦ οὗτος, ὅτι ἡ ἡμετέρα συμμαχία οὐ διὰ χειρῶν,ἀλλὰ διὰ μόνης φωνῆς καθέστηκεν.“
Aesop.147.2 Ὁ λόγος δηλοῖ, ὅτι, ἔνθα χειρῶν χρεία ἐστὶν, ἡ δίαλόγων βοήθεια οὐδὲν λυσιτελεῖ.
Aesop.148.HEAD 148. Ζεὺς καὶ Αἰσχύνη. (S. 108. C. 104. F.256.)
Aesop.148.1 Ζεὺς πλάσας ἀνθρώπους τὰς μὲν ἄλλας διαθέσειςεὐθὺς αὐτοῖς ἐνέθηκε, μόνης δὲ αἰσχύνης ἐπελάθετο.Διόπερ ἀμηχανῶν, πόθεν αὐτὴν εἰσαγάγῃ, ἐκέλευσεναὐτὴν διὰ τοῦ ἀρχοῦ εἰσελθεῖν. Ἡ δὲ τὸ μὲν πρῶτονἀντέλεγε καὶ ἠναξιοπάθει· ἐπεὶ δὲ σφόδρα αὐτῇ ἐνέκειτο, ἔφη· ,,ἀλλʼ ἔγωγε ἐπὶ τοιαύταις ὁμολογίαις εἴσειμι, ὡς, ἂν ἕτερόν μοι ἐπεισέλθῃ, εὐθέως ἐξελεύσομαι.“Απὸ τούτου συνέβη πάντας τοὺς πόρνους ἀναισχύντουςεἶναι.
Aesop.148.2 Τούτῳ τῷ λόγῳ χρήσαιτο ἄν τις πρὸς ἄνδρα πόρνον.
Aesop.149.HEAD 149. Ζεὑς καὶ Ἀλώπηξ. (S.106. C. 186. F.273.)
Aesop.149.1 Ζεὺς ἀγασάμενος ἀλώπεκος τὸ συνετὸν τῶν φρενῶν καὶ τὸ ποικίλον, τὸ βασίλειον αὐτῇ τῶν ἀλόγωνζώων ἐνεχείρισε. Βουλόμενος δὲ γνῶναι, εἰ τὴν τύχην μεταλλάξασα μετεβάλετο καὶ τὴν ἕξιν, φερομένηςἐν φορείῳ, κάνθαρον παρὰ τὴν ὄψιν ἀφῆκεν. Ἡ δὲἀντισχεῖν μὴ δυναμένη, ἐπειδὴ περιίπτατο, τοῦ φορείου ἀναπηδήσασα ἀκόσμως συλλαβεῖν αὐτὸν ἐπειρᾶτο. Καὶ ὁ Ζεὺς ἀγανακτήσας κατʼ αὐτῆς πάλιν αὐτὴν εἰς τὴν ἀρχαίαν τάξιν ἀποκατέστησεν.
Aesop.149.2 Ὁ λόγος δηλοῖ, ὅτι οἱ φαῦλοι τῶν ἀνθρώπων, κἂντὰ προσχήματα λαμπρότερα ἀναλάβωσι, τὴν γοῦν φύσινοὐ μετατίθενται.
Aesop.150.HEAD 150. Ζεὺς καὶ Ἄνθρωποι. (S. 107.)
Aesop.150.1 Ζεὺς πλάσας ἀνθρώπους ἐκέλευσεν Ἑρμῇ νοῦν αιτοῖς ἐγχέαι· κἀκεῖνος μέτρον ἴσον ποιήσας ἑκάστῳ ἐνέχεε. Συνέβη οὖν τοὺς μὲν μικροφυεῖς πληρωθένταςτοῦ μέτρου φρονίμους γενέσθαι, τοὺς δὲ μακρούς, ἅτεμὴ ἐφικομένου τοῦ ποτοῦ μηδὲ εἰς πᾶν τὸ σῶμα, ἀλλὰμέχρι γονάτων, ἀφρονεστέρους γενέσθαι.
Aesop.150.2 Πρὸς ἄνδρα εὐμεγέθη τῷ σώματι, κατὰ ψυχὴν δὲἀλόγιστον ὁ λόγος εὔκαιρος.
Aesop.151.HEAD 151. Ζεὺς καὶ Ἀπόλλων.(S. 103. C. 187 e p.366. F.274 ct 351. B. 68.)
Aesop.151.1 Ζεὺς καὶ Ἀπόλλων περὶ τοξικῆς ἤριζον· τοῦ δὲἈπόλλωνος ἐκτείναντος τὸ τόξον καὶ τὸ βέλος ἀφέντος,Ζεὺς τοσοῦτον διέβη, ὅσον Ἀπόλλων ἐτόξευσεν.
Aesop.151.2 Οὕτως οἱ τοῖσι κρείττοσιν ἀνθαμιλλώμενοι γέλωτοςἄξιοί εἰσιν.
Aesop.152.HEAD 152. Ζεὺς κριτὴς. (C. 366 et p. 412. F. 365. B. 129.)
Aesop.152.1 Ὁ Ζεὺς τὰς τῶν ἀνθρώπων ἁμαρτίας ἐν ὀστράκοιςτὸν Ἑρμῆν ὥρισε γράφειν, καὶ εἰς κιβωτὸν ἀποτιθέναιπλησίον αὐτοῦ, ὅπως ἑκάστου τὰς δίκας ἀναπράσσῃ.Συγκεχυμένων δὲ τῶν ὀστράκων ἐπʼ ἀλλήλοις, τὸ μὲνβράδιον, τὸ δὲ τάχιον ἐμπίπτει εἰς τὰς τοῦ Διὸς χεῖρας,εἴποτε καλῶς κρίνοι.
Aesop.152.2 Τῶν οὖν πονηρῶν οὐ προσῆκε θαυμάζειν, ἂν θᾶσσον ἀδικῶν τις, ὀψὲ κακῶς πράσσῃ.
Aesop.153.HEAD 153. Ζεὺς καὶ Ὄφις. (F. 184. C. 189 et p.368)
Aesop.153.1 Τοῦ Διὸς γάμους ποιοῦντος, πάντα τὰ ζῶα ἀνήνεγκαν δῶρα, ἕκαστον κατὰ τὴν οἰκείαν δύναμιν· ὄφιςδὲ ἕρπων, ῥόδον λαβὼν ἐν τῷ στόματι, ἀνέβη. Ἰδὼνδὲ αὐτὸν ὁ Ζεὺς ἔφη· ,,τῶν ἄλλων πάντων τὰ δῶραλαμβάνω, ἀπὸ δὲ τοῦ σοῦ στόματος λαμβάνω οὐδʼὅλως.“
Aesop.153.2 Ὁ μῦθος δηλοῖ, ὅτι τῶν πονηρῶν αἱ χάριτες φοβεραί εἰσιν.
Aesop.153b.HEAD 153b. Ἄλλως. (S. 218)
Aesop.153b.1 Τοῦ Διὸς γαμοῦντος πάντα τὰ ζῶα ἀνήνεγκανδῶρα· ὄφις δὲ ἕρπων ῥόδον ἀναλαβὼν τῷ στόματι ἀνέβη. Ἰδὼν δὲ αὐτὸν ὁ Ζεὺς ἔφη· ,,τῶν ἄλλων ἀπάντωνκαὶ ἐκ ποδῶν δῶρα δέχομαι, ἀπὸ δὲ τοῦ σοῦ στόματοςοὐ λαμβάνω.“
Aesop.153b.2 Ὁ λόγος δηλοῖ, ὅτι πάντων τῶν πονηρῶν αἰ χάριτες φοβεραί.
Aesop.154.HEAD 154. Ζεὺς καὶ Χελώνη. (S. 105. C. 105 et p. 318. F.79.)
Aesop.154.1 Ζεὺς, γάμους τελῶν, συγκαλεσάμενος τὰ ζῶαπάντα εἱστία. Μόνης δὲ χελώνης ὑστερησάσης, διαπορῶν τὴν αἰτίαν τῇ ὑστεραίᾳ ἐπυνθάνετο αὐτῆς· ,,διὰτί μόνη ἐπὶ τὸ δεῖπνον οὐκ ἦλθες;“ Τῆς δὲ εἰπούσης,,φίλος οἶκος ἄριστος οἶκος,“ ἀγανακτήσας κατʼ αὐτῆςπαρεσκεύασεν αὐτὴν τὸν οἶκον αὐτὸν βαστάζουσαν περιφέρειν.“
Aesop.154.2 Οὕτω πολλοὶ τῶν ἀνθρώπων αἱροῦνται λιτῶς οἰ-κεῖν ἢ παρʼ ἄλλοις πολυτελῶς διαιτᾶσθαι.
Aesop.155.HEAD 155. Ζεὺς, Προμηθεὺς, Ἀθηνᾶ, Μῶμος(S.100. C. 190. F.275. B. 59.)
Aesop.155.1 Ζεὺς καὶ Προμηθεὺς καὶ Ἀθηνᾶ κατασκευάσαντες,ὁ μὲν ταῦρον, ὁ Προμηθεὺς ἄνθρωπον, ἡ δὲ οἶκον,Μῶμον κριτὴν εἵλοντο. Ὁ δὲ, φθονήσας τοῖς δημιουργήμασιν, ἀχθόμενος ἔλεγε· τὸν μὲν Δία ἡμαρτηκέναι,τοῦ ταύρου τοὺς ὀφθαλμοὺς ἐπὶ τοῖς κέρασι μὴ θέντα,ἵνα βλέπῃ ποῦ τύπτει· τὸν δὲ Προμηθέα, διότι ἀνθρώπου τὰς φρένας οὐκ ἔξωθεν ἀπεκρέμασεν, ἵνα μὴ λανθάνωσινοἱ πονηροὶ, φανεροῦντες, εἴ τι ἕκαστος κατὰνοῦν ἔχει. Τρίτον δὲ ἔλεγεν, ὡς ἔδει τὴν Ἀθηνᾶν τῷοἱκῳ τροχοὺς ὑποθεῖναι, ἵνα, ἐὰν πονηρῷ τις παροικισθῇγείτονι, ῥᾳδίως μεταβαίνῃ. Καὶ ὁ Ζεὺς, ἀγανακτήσας κατʼ αὐτοῦ ἐπὶ τῇ βασκανίᾳ, τοῦ Ὀλύμπουαὐτὸν ἐξέβαλεν.
Aesop.155.2 Ὁ λόγος δηλοῖ, ὅτι οὐδὲν οὕτως ἐστὶν ἐνάρετον,ὃ μὴ πάντως περί τι ψόγον ἐπιδέχεται.
Aesop.155b.HEAD 155b. Ἄλλως. Ζεὺς καὶ Ποσειδῶν καὶ Ἀθηνᾶ.(C 190. p. 120.)
Aesop.155b.1 Ζεὺς καὶ Ποσειδῶν καὶ Ἀθηνᾶ ἔριν ἐποιήσαντο, τίςκάλλιόν τι ποιήσει. Καὶ ὁ μὲν Ζεὺς ἄνθρωπον εὐπρεπέστατον ἐποίησεν, ὁ δὲ Ποσειδῶν ταῦρον, ἡ δὲ Ἀθηνᾶοἶκον ἀνθρώποις· κριτὴς δʼ ἦν ἐπὶ τούτοις Μῶμος.Καὶ πρῶτον μὲν ἔψεγε τὴν θέσιν τῶν κεράτων τοῦ ταύρου, κάτωθεν τῶν ὀμμάτων λέγων ὀφείλειν κεῖσθαι,ὡς ἂν βλέπῃ, ποῦ τύπτει· τοῦ δέ γε τὰς φρένας [ἀνθρώπου] καὶ τὰς βουλὰς φανερὰς εἶναι, ὡς ἄν διαγινώσκηται,τί βουλεύεται ἕκαστος· τῆς δὲ οἰκίας, ὅτιμὴ τροχοὺς σιδηροῦς αὐτῇ ἐποίησεν, ἵνα καὶ τοῖς δεσπόταις συνεξεδήμει καὶ γείτονα πονηρὸν ἐξέφευγεν.
Aesop.156.HEAD 156. Ἡδονὴ καὶ Λύπη. (C. 392. ex Plat. Phaed. p. 60, B.)
Aesop.156.1 Ὡς ἄτοπον, ἔφη Σωκράτης, ὦ ἄνδρες, ἔοικέ τιεἶναι τοῦτο, ὃ καλοῦσιν οἱ ἄνθρωποι ἡδύ· ὡς θαυμασίως πέφυκε πρὸς τὸ δοκοῦν ἐναντίον εἶναι, τὸ λυπηρὸν, τῷ ἅμα μὲν αὐτὼ μὴ ἐθέλειν παραγίγνεσθαι τῷἀνθρώπῳ, ἐὰν δέ τις διώκῃ τὸ ἕτερον καὶ λαμβάνῃ,σχεδόν τι ἀναγκάζεσθαι ἀεὶ λαμβάνειν καὶ τὸ ἕτερον,ὥσπερ ἐκ μιᾶς κορυφῆς συνημμένῳ δύʼ ὄντε. Καί μοιδοκεῖ, ἔφη, εἰ ἐνενόησεν αὐτὰ Αἴσωπος, μῦθον ἂνσυνθεῖναι, ὡς ὁ θεὸς βουλόμενος αὐτὰ διαλλάξαι πολεμοῦντα, ἐπειδὴ οὐκ ἐδύνατο, ξυνῆψεν εἰς ταὐτὸναὐτοῖς τὰς κορυφὰς, καὶ διὰ ταῦτα, ᾧ ἂν τὸ ἕτερονπαραγένηται, ἐπακολουθεῖ ὕστερον καὶ τὸ ἕτερον.
Aesop.157.HEAD 157. Ἡμίονος. (F.83. (C. 140 et p. 338. B.62.)
Aesop.157.1 Ἡμίονός τις ἐκ κριθῆς παχυνθεῖσα, ἀνεσκίρτησε,καθʼ ἑαυτὴν βοῶσα· πατήρ μού ἐστιν ἵππος ὁ ταχυδρόμος, κἀγὼ δὲ αὐτῷ ὅλη ἀφωμοιώθην. Καὶ δὴ ἐν μιᾷἀνάγκης ἐπελθούσης, ἠναγκάζετο ἡ ἡμίονος τρέχειν·ὡς δὲ τοῦ δρόμου ἐπέπαυτο, σκυθρωπάζουσα πατρὸςτοῦ ὄνου εὐθὺς ἀνεμνήσθη.
Aesop.157.2 Ὁ μῦθος δηλοῖ, ὅτι δεῖ, κἂν ὁ χρόνος ἐνέγκῃ τινὰεἰς δόξαν, τῆς ἑαυτοῦ ἀρχῆς μὴ ἐπιλαθέσθαι· ἀβέβαιοςγάρ ἐστιν ὁ βίος οὗτος.
Aesop.158.HEAD 158. Ἡρακλῆς, Ἀρετὴ καὶ Κακία.(C. 393. ex Xenoph. Commen. ll, 1, §.21 sqq.)
Aesop.158.1 Πρόδικος ὁ σοφὸς ἐν τῷ συγγράμματι τῷ περὶἩρακλέους ὧδε περὶ Ἀρετῆς ἀπεφαίνετο· φησὶ γὰρἩρακλέα, ἐπεὶ ἐκ παίδων εἰς ἥβην ὡρμᾶτο, ἐν ᾗ οἱ νέοιἤδη αὐτοκράτορες γιγνόμενοι δηλοῦσιν εἴτε τὴν διʼἀρετῆς ὁδὸν τρέψονται ἐπὶ τὸν βίον εἴτε τὴν διὰ κακίας, ἐξελθόντα εἰς ἡσυχίαν καθῆσθαι ἀποροῦντα ὁποτέραν τῶν ὁδῶν τράπηται· καὶ φανῆναι αὐτῷ δύο γυναῖκας προσιέναι μεγάλας, τὴν μὲν ἑτέραν εὐπρεπῆ τεἰδεῖν καὶ ἐλευθέριον φύσει, κεκοσμημένην τὸ μὲν σῶμακαθαριότητι, τὰ δὲ ὄμματα αἰδοῖ, τὸ δὲ σχῆμα σωφροσύνῃ, ἐσθῆτι δὲ λευκῇ, τὴν δʼ ἑτέραν τεθραμμένην μὲνεἰς πολυσαρκίαν τε καὶ ἁπαλότητα, κεκαλλωπισμένηνδὲ τὸ μὲν χρῶμα ὥστε λευκοτέραν τε καὶ ἐρυθροτέραντοῦ ὄντος δοκεῖν φαίνεσθαι, τὸ δὲ σχῆμα ὥστε δοκεῖνὀρθοτέραν τῆς φύσεως εἶναι, τὰ δὲ ὄμματα ἔχειν ἀναπεπταμένα, ἐσθῆτα δὲ ἐξ ἧς ἄν μάλιστα ἡ ὥρα διαλάμποι· κατασκοπεῖσθαι δὲ θαμὰ ἑαυτὴν, ἐπισκοπεῖν δὲκαὶ εἴ τις ἄλλος αὐτὴν θεᾶται, πολλάκις δὲ καὶ εἰς τὴνἑαυτῆς σκιὰν ἀποβλέπειν. Ὡς δʼ ἐγένοντο πλησιαίτεροντοῦ Ἡρακλέους, τὴν μὲν πρόσθεν ῥηθεῖσαν ἰέναιτὸν αὐτὸν τρόπον, τὴν δʼ ἑτέραν φθάσαι βουλομένηνπροσδραμεῖν τῷ Ἡρακλεῖ καὶ εἰπεῖν· „Ὁλρῶ σε, ὦ Ἡράκλεις,ἀποροῦντα ποίαν ὁδὸν ἐπὶ τὸν βίον τράπῃ. Ἐὰνοὖν ἐμὲ φίλην ποιήσῃ, ἐπὶ τὴν ἡδίστην τε καὶ ῥᾴστηνὀδὸν ἄξω σε, καὶ τῶν μὲν τερπνῶν οὐδενὸς ἂγευστοςἔσει, τῶν δὲ χαλεπῶν ἄπειρος διαβιώσει. Πρῶτον μὲνγὰρ οὐ πολέμων οὐδὲ πραγμάτων φροντιεῖς, ἀλλὰ σκοπούμενος διοίσει, τί ἄν κεχαρισμένον ἢ σιτίον ἢ ποτὸνεὕροις, ἢ τί ἄν ἰδών ἢ τί ἀκούσας τερφθείης, ἢ τίνωνὀσφραινόμενος ἢ ἁπτόμενος ἡσθείης, τίσι δὲ παιδικοῖςὁμιλῶν μάλιστʼ ἂν εὐφρανθείης, καὶ πῶς ἄν μαλακώτατα καθεύδοις, καὶ πῶς ἄν ἀπονώτατα τούτων πάντων τυγχάνοις. Ἐὰν δέ ποτε γένηταί τις ὑποψία σπάνεως ἀφʼ ὧν ἔσται ταῦτα, οὐ φόβος μή σε ἀγάγω ἐπὶτὸ πονοῦντα καὶ ταλαιπωροῦντα τῷ σώματι καὶ τῇ ψυχῇταῦτα πορίζεσθαι, ἀλλʼ οἷς ἂν οἱ ἄλλοι ἐργάζωνται,τούτοις σὺ χρήσει, οὐδενὸς ἀπεχόμενος ὅθεν ἂν δυνατὸν ᾖ τι κερδᾶναι· πανταχόθεν γὰρ ὠφελεῖσθαι τοῖςἐμοὶ ξυνοῦσιν ἐξουσίαν ἐγὼ παρέχω.“ Καὶ ὁ Ἡρακλῆςἀκούσας ταῦτα ,,ὦ γύναι,“ ἔφη ,,ὄνομα δέ σοι τίἐστιν;“ δέ ,,οἱ μὲν ἐμοὶ φίλοι·“ ἔφη ,,καλοῦσί μεΕὐδαιμονίαν, οἱ δὲ μισοῦντές με ὑποκοριζόμενοι ὀνομάζουσι Κακίαν.“ Καὶ ἐν τούτῳ ἡ ἑτέρα γυνὴ προσελθοῦσα εἶπε· ,,Καὶ ἐγὼ ἥκω πρὸς σὲ, ὦ Ἡράκλεις, εἰδυῖα τοὺς γεννήσαντάς σε καὶ τὴν φύσιν τὴν σὴν ἐν τῇπαιδείᾳ καταμαθοῦσα, ἐξ ὧν ἐλπίζω, εἰ τὴν πρὸς ἐμὲὁδὸν τράποιο, σφόδρʼ ἄν σε τῶν καλῶν καὶ σεμνῶνἐργάτην ἀγαθὸν γενέσθαι, καὶ ἐμὲ ἔτι πολύ ἐντιμοτέραν καὶ ἐπʼ ἀγαθοῖς διαπρεπεστέραν φανῆναι. Οὐκἐξαπατήσω δέ σε προοιμίοις ἡδονῆς, ἀλλʼ ᾗπερ οἱ θεοὶδιέθεσαν τὰ ὄντα διηγήσομαι μετʼ ἀληθείας. Τῶν γὰρὄντων ἀγαθῶν καὶ καλῶν οὐδὲν ἄνευ πόνου καὶ ἐπιμελείας θεοὶ διδόασιν ἀνθρώποις, ἀλλʼ εἴτε τοὺς θεοὺςἵλεως εἶναί σοι βούλει, θεραπευτέον τοὺς θεοὺς, εἴτεὑπὸ φίλων ἐθέλεις ἀγαπᾶσθαι, τοὺς φίλους εὐεργετητέον, εἴτε ὑπό τινος πόλεως ἐπιθυμεῖς τιμᾶσθαι, τὴνπόλιν ὠφελητέον, εἴτε ὑπὸ τῆς Ἑλλάδος πάσης ἀξιοῖςἐπʼ ἀρετῇ θαυμάζεσθαι, τὴν Ἑλλάδα πειρατέον εὖποιεῖν, εἴτε γῆν βούλει σοι καρποὺς ἀφθόνους φέρειν,τὴν γῆν θεραπευτέον, εἴτε ἀπὸ βοσκημάτων οἴει δεῖνπλουτίζεσθαι, τῶν βοσκημάτων ἐπιμελητέον, εἴτε διὰπολέμου ὁρμᾷς αὔξεσθαι καὶ βούλει δύνασθαι τούς τεφίλους ἐλευθεροῦν καὶ τοὺς ἐχθροὺς χειροῦσθαι, τὰςπολεμικὰς τέχνας αὐτάς τε παρὰ τῶν ἐπισταμένων μαθητέον καὶ ὅπως αὐταῖς δεῖ χρῆσθαι ἀσκητέον· εἰ δὲκαὶ τῷ σώματι βούλει δυνατὸς εἶναι, τῇ γνώμῃ ὑπηρετεῖνἐθιστέον τὸ σῶμα καὶ γυμναστέον σὺν πόνοις καὶἱδρῶτι.“ Καὶ ἡ Κακία ὑπολαβοῦσα εἶπεν· ,,ἐννοεῖς,ὦ Ἡράκλεις, ὡς χαλεπὴν καὶ μακρὰν ὀδὸν ἐπὶ τὰς εὐφροσύνας ἡ γυνή σοι αὕτη διηγεῖται; ἐγὼ δὲ ῥᾳδίανκαὶ βραχεῖαν ὁδὸν ἐπὶ τὴν εὐδαιμονίαν ἄξω σε.“ Καὶἡ Ἀρετὴ εἶπεν· ,,ὦ τλῆμον, τί δὲ σὺ ἀγαθὸν ἔχεις; ἢτί ἡδὺ οἶσθα μηδὲν τούτων ἕνεκα πράττειν ἐθέλουσα;ἥτις οὐδὲ τὴν τῶν ἡδέων ἐπιθυμίαν ἀναμένεις, ἀλλὰπρὶν ἐπιθυμῆσαι πάντων ἐμπίπλασαι, πρὶν μὲν πεινῆνἐσθίουσα, πρὶν δὲ διψῆν πίνουσα, (καὶ) ἵνα μὲν ἡδέωςφάγῃς, ὁψοποιοὺς μηχανωμένη, ἵνα δὲ ἡδέως πίνῃς,οἴνους τε πολυτελεῖς παρασκευάζει καὶ τοῦ θέρουςχιόνα περιθέουσα ζητεῖς, ἵνα δὲ καθυπνώσῃς ἡδέως,οὐ μόνον τὰς στρωμνὰς μαλακὰς, ἀλλὰ καὶ τὰς κλίναςκαὶ τὰ ὑπόβαθρα ταῖς κλίναις παρασκευάζει· οὐ γὰρδιὰ τὸ πονεῖν, ἀλλὰ διὰ τὸ μηδὲν ἔχειν ὅ, τι ποιῇς ὕπνουἐπιθυμεῖς. Τὰ δʼ ἀφροδίσια πρὸ τοῦ δεῖσθαι ἀναγκάζεις,πάντα μηχανωμένη, καὶ γυναιξὶ τοῖς ἀνδράσιχρωμένη· οὕτω γὰρ παιδεύεις τοὺς σεαυτῆς φίλους,τῆς μὲν νυκτὸς ὑβρίζουσα, τῆς δʼ ἡμέρας τὸ χρησιμώτατονκατακοιμίζουσα. Ἀθάνατος δὲ οὖσα ἐκ θεῶν μὲνἀπέῤῥιψαι, ὑπὸ δὲ ἀνθρώπων ἀγαθῶν ἀτιμάζει· τοῦδὲ πάντων ἡδίστου ἀκούσματος, ἐπαίνου σεαυτῆς, ἀνήκοος εἶ, καὶ τοῦ πάντων ἡδίστου θεάματος ἀθέατος·οὐδὲν γὰρ πώποτε σεαυτῆς ἔργον καλὸν τεθέασαι. Τίςδʼ ἄν σοι λεγούσῃ τι πιστεύσειε; τίς δʼ ἂν δεομένῃ τινὸς ἐπαρκέσειεν; ἢ τίς ἂν εὖ φρονῶν τοῦ σοῦ θιάσουτολμήσειεν εἶναι; οἳ νέοι μὲν ὄντες τοῖς σώμασιν ἀδύνατοί εἰσι, πρεσβύτεροι δὲ γενόμενοι ταῖς ψυχαῖς ἀνόητοι, ἀπόνως μὲν λιπαροὶ διὰ νεότητος φερόμενοι,ἐπιπόνως δὲ αὐχμηροὶ διὰ γήρως περῶντες, τοῖς μὲνπεπραγμένοις αἰσχυνόμενοι, τοῖς δὲ πραττομένοις βαρυνόμενοι, τὰ μὲν ἡδέα ἐν τῇ νεότητι διαδραμόντες,τὰ δὲ χαλεπὰ εἰς τὸ γῆρας ἀποθέμενοι. Ἐγὼ δὲ σύνειμι μὲν θεοῖς, σύνειμι δὲ ἀνθρώποις τοῖς ἀγαθοῖς·ἔργον δὲ καλὸν οὕτε θεῖον οὔτʼ ἀνθρώπινον χωρὶςἐμοῦ γίγνεται· τιμῶμαι δὲ μάλιστα πάντων καὶ παρὰθεοῖς καὶ παρʼ ἀνθρώποις οἷς προσήκει, ἀγαπητὴ μὲνσυνεργὸς τεχνίταις, πιστὴ δὲ φύλαξ σἴκων δεσπόταις,εὐμενὴς δὲ παραστάτις οἰκέταις, ἀγαθὴ δὲ συλλήπτριατῶν ἐν εἰρήνῃ πόνων, βεβαία δὲ τῶν ἐν πολέμῳ σύμμαχος ἔργων, ἀρίστη δὲ φιλίας κοινωνός. Ἔστι δὲ τοῖςμὲν ἐμοῖς φίλοις ἡδεῖα μὲν καὶ ἀπράγμων σίτων καὶποτῶν ἀπόλαυσις· ἀνέχονται γὰρ, ἕως ἂν ἐπιθυμήσωσιν αὐτῶν· ὕπνος δʼ αὐτοῖς πάρεστιν ἡδίων ἢ τοῖςἀμόχθοις, καὶ οὔτε ἀπολείποντες αὐτὸν ἄχθονται οὔτεδιὰ τοῦτον μεθιᾶσι τὰ δέοντα πράττειν. Καὶ οἱ μὲννέοι τοῖς τῶν πρεσβυτέρων ἐπαίνοις χαίρουσιν, οἱ δὲγεραίτεροι ταῖς τῶν νέων τιμαῖς ἀγάλλονται, καὶ ἡδέωςμὲν τῶν παλαιῶν πράξεων μέμνηνται, εὖ δὲ τὰς παρούσας ἥδονται πράττοντες, διʼ ἐμὲ φίλοι μὲν θεοῖς ὄντες, ἀγαπητοὶ δὲ φίλοις, τίμιοι δὲ πατρίσιν. Ὅταν δʼἔλθῃ τὸ πεπρωμένον τέλος, οὐ μετὰ λήθης ἄτιμοι κεῖνται, ἀλλὰ μετὰ μνήμης τὸν ἀεὶ χρόνον ὑμνούμενοι θάλλουσι. Τοιαῦτά σοι, ὦ παῖ τοκέων ἀγαθῶν Ἡράκλεις,ἔξεστι διαπονησαμένῳ τὴν μακαριστοτάτην εὐδαιμονίαν κεκτῆσθαι.“
Aesop.158.2 Οὕτω πως διώκει Πρόδικος τὴν ὑπʼ Ἀρετῆς Ἡρακλέους παίδευσιν· ἐκόσμησε μέντοι τὰς γνώμας ἔτι μεγαλειοτέροις ῥήμασιν ἢ ἐγὼ νῦν. Ὑμῖν δʼ οὖν ἄξιον,ὦ νέοι, τούτων ἐνθυμουμένοις πειρᾶσθαί τι καὶ τῶνεἰς τὸν μέλλοντα χρόνον τοῦ βίου φροντίζειν.
Aesop.159.HEAD 159. Ἡρακλῆς καὶ Ἀθηνᾶ. (C.308. P. 419.)h
Aesop.159.1 Διὰ στενῆς ὁδοῦ ὥδευεν Ἡρακλῆς. Ἰδὼν δʼ ἐπὶγῆς μήλῳ ὅμοιόν τι, ἐπειρᾶτο συντρῖψαι. Ὡς δὲ εἶδεδιπλοῦν γενόμενον, ἔτι μᾶλλον ἐπέθετο, καὶ τῷ ῥοπάλῳ ἔπαιεν. Τὸ δὲ φυσηθὲν εἰς μέγεθος τὴν ὁδὸνἐπέφραξεν. Ὁ δὲ ῥίψας τὸ ῥόπαλον ἵστατο θαυμάζων.Ἀθηνᾶ δὲ, αὐτῷ ἐπιφανεῖσα, εἶπε· ,,πέπαυσο, ἀδελφέ·τοῦτʼ ἔστι φιλονεικία καὶ ἔρις· ἄν τις αὐτὸ καταλείπῃἀμάχητον, μένει οἷον ἦν πρῶτον, ἐν δὲ ταῖς μάχαιςοὕτως οἰδεῖται.“
Aesop.159.2 Ὅτι αἱ μάχαι καὶ ἔριδες αἰτίαι μεγάλης βλάβηςὑπάρχουσιν.
Aesop.160.HEAD 160. Ἡρακλῆς καὶ Πλοῦτος. (S. 110. C . 191:. F. 276.)
Aesop.160.1 Ἡρακλῆς ἰσοθεωθεὶς καὶ παρὰ Διὶ ἑστιώμενος ἕναἕκαστον τῶν θεῶν μετὰ πολλῆς φιλοφροσύνης ἠσπάζετο. Καὶ δὴ τελευταίου εἰσιόντος τοῦ Πλούτου, κατὰτοῦ ἐδάφους κύψας ἀπεστρέψατο αὐτόν. Ὁ δὲ Ζεὺςθαυμάσας τὸ γεγονὸς, ἐπυνθάνετο αὐτοῦ τὴν αἰτίαν,δι᾿ ἣν πάντας ἀσμένως προσαγορεύσας μόνον τὸν Πλοῦτονὑποβλέπεται. Ὁ δὲ εἶπεν· ,,ἀλλʼ ἔγωγε διὰ τοῦτοαὐτὸν ὑποβλέπομαι, ὅτι παρʼ ὅν καιρὸν ἐν ἀνθρώποιςἢμην, ἑώρων αὐτὸν ὡς ἐπὶ τὸ πλεῖστον τοῖς πονηροῖςσυνόντα.“
Aesop.160.2 Ὁ λόγος λεχθείη ἂν ἐπʼ ἀνδρὸς πλουσίου μὲν τὴντύχην, πονηροῦ δὲ τὸν τρόπον.
Aesop.161.HEAD 161. Ἥρως. (S. 109. F.80. C. 399. B. 63.)
Aesop.161.1 Ἥρωά τις ἐπὶ τῆς οἰκίας ἔχων τούτῳ πολυτελῶςἔθυεν· ἀεὶ δʼ αὐτοῦ ἐξαναλισκομένου καὶ πολλὰ εἰςθυσίας δαπανῶντος ὁ ἥρως ἐπιστὰς αὐτῷ νύκτωρ ἔφη·,,ἀλλʼ ὦ οὗτος, πέπαυσο διατρίβων τὴν οὐσίαν· ἐὰνγὰρ πάντα ἀναλώσῃς καὶ πένης γένῃ, ἐμὲ αἰτιάσῃ.“
Aesop.161.2 Οὕτως πολλοὶ διὰ τὴν ἑαυτῶν ἀβουλίαν δυστυχοῦντες  τὴν αἰτίαν ἐπὶ τοὺς θεοὺς ἀναφέρουσιν.
Aesop.162.HEAD 162. Θεῶν γάμοι. (C. 361. B.70.)
Aesop.162.1 Θεοὶ πάντες ἔγημαν ἣν ἕκαστος εἰλήχει κλήρῳ. Πόλεμος παρῆν ἐσχάτῳ κλήρῳ· Ὕβριν δὲ μόνην κατέλαβε,καὶ ταύτης περισσῶς ἐρασθεὶς ἔγημεν. Ἐπακολουθεῖδὲ αὐτῇ πανταχοῦ βαδιζούσῃ.
Aesop.163.HEAD 163. Θηρευτὴς καὶ Ἱππεύς. (C.352. F. 345.)
Aesop.163.1 Ἀνήρ τις θηρευτὴς, λαγωὸν κατασχὼν καὶ τοῦτονἐπιφερόμενος, τῆς ὁδοιπορίας εἴχετο, καί τινι προσυπαντηθεὶς ἐφίππῳ ἀνδρὶ, ἐζητεῖτο παρʼ αὐτοῦ τὸν λαγωὸν, προσχήματι ἀπεμπολήσεως. Λαβὼν τοίνυν ὁἱππεὺς τὸν λαγωὸν ἀπὸ τοῦ θηρευτοῦ, εὐθὺς δρομαῖοςᾤχετο· ὁ δὲ θηρευτὴς κατόπιν αὐτοῦ τρέχων, φθάσαιαὐτὸν δῆθεν ἐδόκει. Τοῦ δὲ ἱππέως ἐκ πολλοῦ τοῦδιαστήματος μακρὰν ἐκείνου ἀπέχοντος, ὁ θηρευτὴς καὶἄκων φωνεῖ πρὸς αὐτὸν καί φησιν· ,, ἄπιθι λοιπόν·ἐγὼ γὰρ ἤδη τὸν λαγωὸν ἐδωρησάμην σοι.“
Aesop.163.2 Ὁ μῦθος δηλοῖ, ὡς πολλοὶ ἀκουσίως τὰ ἰδια ἀφαιρούμενοι, προσποιοῦνται δῆθεν ἑκοντὶ ταῦτα δεδωκέναι.
Aesop.164.HEAD 164. Θηρευτὴς καὶ Κύων. (C. 378. F. 338.)
Aesop.164.1 Ἀνὴρ θηρευτὴς παρερχόμενον κύνα ἰδών, διηνεκῶςαὐτῷ ψωμούς προσεπέῥριπτε. Λέγει οὖν πρὸς τὸνἄνδρα ὁ κύων· ,,ἄνθρωπε, ἄπιθι ἐξ ἐμοῦ· ἡ γὰρ πολλήσου εὔνοια μᾶλλόν με τὰ μέγιστα θροεῖ.“
Aesop.164.2 Ὁ μῦθος δηλοῖ, ὡς οἱ πολλὰ δῶρά τισι παρεχόμενοιδῆλοί εἰσι τὴν ἀλήθειαν ἀνατρέποντες.
Aesop.165.HEAD 165. Θηρευτὴς καὶ Λύκος. (C. 372. F. 331.)
Aesop.165.1 Ἀνήρ τις θηρευτὴς, λύκον θεασάμενος προσβάλλοντατῇ ποίμνῃ, καὶ πλεῖστα τῶν προβάτων, ὡς δυωατὸν,διασπαράττοντα, τοῦτον εὐμηχάνως θηρεύει,καὶ τοὺς κύνας αὐτῷ ἐπαφίησι, φθεγξάμενος πρὸς αὐτόν· ,,ὦ δειλότατον θηρίον, ποῦ σου ἡ προσβαλοῦσαἰσχὺς, ὅτι τοῖς κυσὶν ὅλως ἀντιστῆναι οὐκ ἠδυνήθης;
Aesop.165.2 Ὁ μῦθος δηλοῖ, ὡς τῶν ἀνθρώπων ἕκαστος ἐν τῇἰδίᾳ τέχνῃ καθέστηκε δόκιμος.
Aesop.166.HEAD 166. Πατὴρ καὶ Θυγατέρες. (S. 95. C.265 et p. 394 P. 77.)
Aesop.166.1 Ἔχων τις δύο θυγατέρας τὴν μὲν κηπωρῷ ἐξέδωκεπρὸς γάμον, τὴν δὲ ἑτέραν κεραμεῖ. Χρόνου δὲ προελθόντοςἧκε πρὸς τὴν τοῦ κηπωροῦ, καὶ ταύτην ἠρώτα,πῶς ἔχοι καὶ ἐν τίνι αὐτοῖς εἴη τὰ πράγματα. Τῆς δὲεἰπούσης, πάντα μὲν αὐτοῖς παρεῖναι, ἓν δὲ τοῦτο εὔχεσθαι τοῖς θεοῖς, ὅπως χειμών γένηται καὶ ὄμβρος,ἵνα τὰ λάχανα ἀρδευθῇ· μετ’ οὐ πολὺ παρεγένετο καὶπρὸς τὴν τοῦ κεραμέως, καὶ ὡσαύτως ἐπυνθάνετο, πῶςἔχοι. Τῆς δὲ νὰ μὲν ἄλλα μὴ ἐνδεῖσθαι εἰπούσης, τοῦτοδὲ μόνον εὔχεσθαι, ὅπως αἰθρία τε λαμπρὰ ἐπιμείνῃκαὶ λαμπρὸς ἥλιος, ἵνα ξηρανθῇ ὁ κέραμος, εἶπε πρὸςαὐτήν· ,,ἐὰν σὺ μὲν εὐδίαν ἐπιζητῇς, ἡ δὲ ἀδελφή σουχειμῶνα, ποτέρᾳ ὑμῶν συνεύξωμαι;“
Aesop.166.2 Οὕτως οἱ ἐν ταὐτῷ τοῖς ἀνομοίοις πράγμασιν ἐπιχειροῦντες εἰκότως περὶ τὰ ἑκάτερα πταίουσιν.
Aesop.166b.HEAD 166b. Ἄλλως Μήτηρ καὶ Θυγατέρες. (C. 265. p. 176.)
Aesop.166b.1 Γυνή τις, θυγατέρων οὖσα δυοῖν μήτηρ, ἀνδράσισυνῆψε ταύτας, τὴν μὲν κηπωρῷ, θατέραν δὲ κεραμεῖ.Ἐλθοῦσα τοίνυν ποτὲ πρὸς τὴν τῷ κηπωρῷ γεγαμημένην, τά τε ἄλλα ὡμίλει, καὶ πῶς ἔχοι διηρώτα. Ἡ δὲ„τὰ μὲν ἄλλα, μῆτερ, “ἔφη „καλῶς· εὔχου δὲ ὄμβρωνφορὰν, ὡς τοῖς λαχάνοις αὔξησις ἡ κατὰ νόμους προσγένοιτο.“ Ἐκεῖθεν δʼ ἐξελθοῦσα, καὶ πρὸς τὴν συνοικοῦσαν τῷ κεραμεῖ ἀφικνεῖται. Τοῖς δʼ αὐτοῖς χρησαμένη καὶ πρὸς ἐκείνην, ἤκουσεν ὡς „τὰ μὲν ἄλλα καλῶςἡμῖν, ὦ μῆτερ, ἔχει· εὔχου δʼ αἰθρίαν ἡμῖν καὶ ἡλίουςγίνεσθαι θερμοτέρους τε καὶ καθαρωτέρους, ὡς ἂνθᾶττον οἱ κέραμοι ψύχοιντο.“ Καὶ ἡ μήτηρ πρὸς ταῦταἔφη· „σοὶ μὲν αἰθρίαν, τῇ δὲ τῷ κηπωρῷ συνοικούσῃπαμπόλλους ὑετοὺς δοῖεν οἱ θεοί.“
Aesop.166b.2 Ὁ μῦθος δηλοῖ, ὅτι οἵ μηδὲν ἐκ τῶν ἰδίων ἔχουσιχαρίζεσθαι, ῥᾳδίως τοῖς αἰτοῦσι τὰ τῶν ἄλλων ἐπαγγέλλονται.
Aesop.167.HEAD 167. Θύννος καὶ Δελφίν. (S. 112. C. 30. F.85.)
Aesop.167.1 Θύννος, διωκόμενος ὑπὸ δελφῖνος καὶ πολλῷ τῷῥοίζῳ φερόμενος, ἐπειδὴ καταλαμβάνεσθαι ἔμελλεν,ἔλαθεν ὑπὸ τῆς σφοδρᾶς ὁρμῆς ἐκκρουσθεὶς εἰς τιναᾐόνα· ὑπὸ τῆς αὐτῆς δὲ φορᾶς ἐλαυνόμενος καὶ ὁ δελφὶν αὐτῷ συνεξώσθη. Καὶ ὁ θύννος, ὡς ἐθεάσατο ἐπιστραφεὶς αὐτὸν λειποψυχοῦντα, ἔφη· „ἀλλʼ ἔμοιγεοὐκέτι λυπηρὸς ὁ θάνατος· ὁρῶ γὰρ καὶ τὸν αἴτιόν μουτοῦ θανάτου γενόμενον συναποθνήσκοντα.“
Aesop.167.2 Ὁ λόγος δηλοῖ, ὅτι ῥᾷον φέρουσι τὰς συμφορὰς οἱἄνθρωποι, ὅταν ἴδωσι καὶ τοὺς αἰτίους τούτων συναποθνήσκοντας.
Aesop.168.HEAD 168. Ἰατρὸς ἄτεχνος. (C. 192.F.277. B.75.)
Aesop.168.1 Ἰατρὸς ἦν ἄτεχνος. Οὗτος ἀῤῥώστῳ παρακολουθῶν, πάντων ἰατρῶν λεγόντων αὐτῷ μὴ κινδυνεύειν,ἀλλὰ χρονίσειν ἐν τῇ νόσῳ, οὗτος μόνος ἔφη αὐτῷ,πάντα τὰ αὐτοῦ ἑτοιμάσαι· „τὴν αὔριον γὰρ οὐχ ὑπερβήσῃ.“ Ταῦτα εἰπὼν ὑπεχώρησε. Μετὰ χρόνον δέτινα ἀναστὰς ὁ νοσῶν προῆλθεν, ὠχρὸς καὶ μόλις βαδίζων. Ὁ δὲ ἰατρὸς ἐκεῖνος συναντήσας αὐτῷ„ χαῖρε,“ἔφη· „πῶς ἔχουσιν οἱ κάτω;“ Κἀκεῖνος εἶπεν· „ἠρεμοῦσι, πιόντες τὸ τῆς λήθης ὕδωρ. Πρὸ ὀλίγου δὲ ὁΘάνατος καὶ ὁ Ἅιδης δεινὸν ἠπείλουν τοὺς ἰατροὺςπάντας, ὅτι τοὺς νοσοῦντας οὐκ ἐῶσιν ἀποθνήσκειν,καὶ κατεγράφοντο πάντας. Ἔμελλον δὲ καὶ σὲ γράψαι,ἀλλʼ ἐγὼ προσπεσὼν αὐτοῖς καὶ δυσωπήσας, ἐξωμοσάμην αὐτοῖς μὴ ἀληθῆ ἰατρὸν εἶναί σε, ἀλλὰ μάτην διαβληθῆναι.“
Aesop.168.2 Ὅτι τοὺς ἀπαιδεύτους καὶ ἀμαθεῖς καὶ κομψολόγγουςἰατροὺς ὁ παρὼν μῦθος ἐλέγχει καὶ στηλιτεύει.
Aesop.169.HEAD 169. Ἰατρὸς καὶ Νοσῶν. (S.113. C. 31. F. 224.)
Aesop.169.1 Ἰατρὸς ἐκκομιζομένου τινὸς τῶν οἰκείων ἔλεγε πρὸςτοὺς συμπροπέμποντας, ὡς οὗτος ὁ ἅνθρωπος, εἰ οἴνου ἀπείχετο καὶ κλυστῆρσιν ἐχρήσατο, οὐκ ἂν ἀπέθανε.Τούτῳ δέ τις ὑποτυχών ἔφη· „ὦ οὗτος, ἀλλʼ οὔ σεἔδει ταῦτα νῦν λέγειν, ὅτε οὐδὲν ὄφελός ἐστι, τότε δὲπαραινεῖν, ὅτε καὶ χρῆσθαι ἡδύνατο.“
Aesop.169.2 Ὁ λόγος δηλοῖ, ὅτι χρὴ τοῖς φίλοις παρὰ τὰς χρείαςτὰς βοηθείας παρέχεσθαι, ἀλλὰ μὴ μετὰ τὴν τῶν πραγμάτων ἀπόγνωσιν κατειρωνεύεσθαι.
Aesop.170.HEAD 170. Ἰκτῖνοι. (C.293. 1.201. P.73.)
Aesop.170.1 Ὅσην τοῖς κύκνοις ἡ φύσις ᾠδὴν, τοσαύτην ἰκτίνοις παρέσχε τὸ πρότερον. Ἵππων δὲ χρεμετιζόντωνἀκούσαντες, εἰς ἔρωτα ἧκον τῆς ἐκείνων φωνῆς· καὶμιμεῖσθαι πειρώμενοι συναποβάλλουσιν ἃ εἶχον, οἷςμαθεῖν ἐπετήδευον· χρεμετίζειν μὲν γὰρ οὐκ ἔμαθον,ᾄδειν δὲ ἐπελάθοντο.
Aesop.170.2 Φέρει τῶν προσόντων τὴν στέρησιν ᾐ τοῦ μὴ προσήκοντος μίμησις.
Aesop.170b.HEAD 170b. Ἄλλοως. (C. 293)
Aesop.170b.1 Λέγεται τὸν ἰκτῖνα, φωνὴν ἔχοντα παραπλησίαντοῖς ἄλλοις ὄρνισιν, ἐπιθέσθαι τῷ χρεμετίζειν, ὥσπεροἱ γενναῖοι τῶν ἵππων. Εἶτα τῆς μὲν ἐπιλαθόμενον,τὸ δὲ μὴ δυνηθέντα ἑλεῖν ἱκανῶς, ἀμφοῖν στέρεσθαι,καὶ φαυλότερον τῶν ἄλλων ὀρνίθων εἶναι τὴν φωνήν.
Aesop.171.HEAD 171. Ἰξευτὴς καὶ Ἀσπίς. (S.114. C. 32. F. 225.)
Aesop.171.1 Ἰξευτὴς ἀναλαβὼν ἰξὸν καὶ τοὺς καλάμους ἐξῆλθενἐπʼ ἄγραν· θεασάμενος δὲ κίχλαν ἐπί τινος ὑψηλοῦδένδρου καθημένην, ταύτην συλλαβεῖν ἠβουλήθη. Καὶδὴ ἀνάψας εἰς μῆκος τούς καλάμους, ἀτενὲς ἔβλεπεν,ὅλος ὢν πρὸς τῷ ἀέρι τὸν νοῦν. Τοῦτον δὲ τὸν τρόπον ἄνω νεύων ἔλαθεν ἀσπίδα πρὸ τῶν ἑαυτοῦ ποδῶνκοιμωμένην πατήσας, ἥτις ἐπιστραφεῖσα ἔπληξεν αὐτόν· ὁ δὲ λειποψυχῶν ἔφη πρὸς ἑαυτόν· „ἄθλιος ἔγωγε,ὃς ἕτερον θηρεῦσαι βουλόμενος, ἔλαθον αὐτὸς ἀγρευθεὶς εἰς θάνατον.“
Aesop.171.2 Οὕτως οἱ τοῖς πέλας ἐπιβουλὰς ῥάπτοντες, φθάνουσιναὐτοὶ συμφοραῖς περιπίπτοντες.
Aesop.172.HEAD 172. Ἰξευτὴς καὶ Τέττιξ. (C. 294. F. 20.)
Aesop.172.1 Ἰξευτὴς τέττιγος ἀκούσας μέγα τι θηράσειν ἐδόκει·μετρεῖ τὴν θήραν ἐκ τῆς ᾠδῆς παρερχόμενος. Ὡς δὲτὴν τέχνην κινήσας εἶλε τὸ θήραμα, ᾠδῆς μὲν πλέονοὐδὲν ἐκομίσατο· κατῃτιᾶτο δὲ τὴν δόξαν, ὡς ψευδῆτοῖς πολλοῖς κρίσιν ἐπάγουσαν.
Aesop.172.2 Οὕτως οἱ φαῦλοι δοκοῦσι μᾶλλον ἤπερ γεγόνασιν.
Aesop.173.HEAD 173. Ἵππος, Βοῦς, Κύων καὶ Ἄνθρωπος.(C. 194. F. 278. B.74.)
Aesop.173.1 Ἵππος καὶ βοῦς καὶ κύων, ὑπὸ ψύχους στενούμενοι, ἦλθον εἰς ἀνθρώπου τινὸς οἰκίαν. Ὁ δὲ δεξάμενος αὐτοὺς καὶ πῦρ ἀνάψας ἔθαλψε. Καὶ τῷ μὲν ἵππῳκριθὰς παρετίθει, τῷ δὲ ταύρῳ ἄχυρα, τῷ δὲ κυνὶ τὰἐπὶ τῆς τραπέζης ἐδίδου. Διὰ δὲ τὴν τοιαύτην φιλοξενίαν ἀντημείψαντο αὐτῷ χάριτας, μερίσαντες καὶ χαρισάμενοι αὐτῷ τῶν ἐτῶν ἀφʼ ὧν ἔζων. Καὶ ὁ μὲν ἵπποςεὐθύς τοὺς πρώτους χρόνους· διὰ τοῦτο ἕκαστος θερμὸςκαὶ γαῦρός ἐστι τῇ γνώμῃ. Ὁ δὲ βοῦς μετʼ αὐτὸντοὺς μέσους χρόνους· διὰ τοῦτο μοχθηρὸς καὶ φιλεργόςἐστι πλοῦτον ἀθροίζων. Τρίτον δὲ ὁ κύων τοὺς τελευταίους χρόνους· διὰ τοῦτο πᾶς γηράσκων δύσκολός ἐστιτῇ γνώμῃ, καὶ τὸν διδόντα μόνον τροφὴν ἀγαπᾷ καὶσαίνει καὶ ἐπιχαίρει, τοῖς δὲ μὴ διδοῦσι καθυλακτεῖ καὶκαθάπτεται.
Aesop.173.2 Ὅτι τινὲς τῶν ἀνθρώπων, φαῦλοι ὄντες καὶ κακοὶ,μόνους εἰώθασι φιλεῖν τοὺς διατρέφοντας αὐτούς.
Aesop.173b.HEAD 173b. Ἄλλως. (S. 104.)
Aesop.173b.1 Ζεὺς ἄνθρωπον ποιήσας ὀλιγοχρόνιον αὐτὸν ἐποίησεν·ὁ δὲ τῇ ἑαυτοῦ συνέσει χρώμενος, ὅτε ἐνίστατοὁ χειμων, οἶκον ἑαυτῷ κατεσκεύαζε, καὶ ἐνταῦθα διέτριβε. Καὶ δή ποτε σφοδροῦ κρύους γενομένου, καὶτοῦ Διὸς ὕοντος, ἵππος ἀντέχειν μὴ δυνάμενος ἧκεδρομαῖος πρὸς τὸν ἄνθρωπον, καὶ τούτου ἐδεήθη, ὅπωςσκέπῃ αὐτόν. Ὁ δʼ οὐκ ἄλλως ἔφη τοῦτο ποιήσειν, εἰμὴ τῶν οἰκείων ἐτῶν μέρος αὐτῷ δῷ. Τοῦ δὲ ἀσμένωςπαραχωρήσαντος, παρεγένετο μετʼ οὐ πολὺ καὶ βοῦς,οὐδʼ αὐτὸς δυνάμενος ὑπομένειν τὸν χειμῶνα. Ὁμοίωςδὲ τοῦ ἀνθρώπου μὴ πρότερον ὑποδέξεσθαι φάσκοντος,ἐὰν μὴ τῶν ἰδίων ἐτῶν ἀριθμόν τινα παράσχῃ, καὶ αὐτὸς μέρος δοὺς ὑπεδέχθη. Τὸ δὲ τελευταῖον κύων ψύχει διαφθειρόμενος ἧκε, καὶ τοῦ ἰδίου χρόνου μέροςἀπονείμας σκέπης ἔτυχε. Οὕτω τε συνέβη τοὺς ἀνθρώπους, ὅταν μὲν ἐν τῷ τοῦ Διὸς χρόνῳ γένωνται, ἀκεραίους τε καὶ ἀγαθοὺς εἶναι· ὅταν δὲ εἰς τὰ τοῦ ἵππουἔτη γένωνται, ἀλαζόνας τε καὶ ὑψαύχενας εἶναι· ἀφικνουμένους δὲ εἰς τὰ τοῦ βοὸς ἔτη ἀρχικοὺς ὑπάρχειν·τοὺς δὲ τὸν τοῦ κυνὸς χρόνον ἀνύοντας ὀργίλους καὶὑλακτικοὺς γίνεσθαι.
Aesop.173b.2 Τούτῳ τῷ λόγῳ χρήσαιτο ἄν τις πρὸς πρεσβύτηνθυμώδη καὶ δύστροπον.
Aesop.174.HEAD 174. Ἵππος γέρων. (C.193. B.29.)
Aesop.174.1 Γέρων ἵππος ἐπράθη πρὸς τὸ ἀλήθειν. Ζευχθεὶςδὲ ἐν τῷ μυλῶνι, στενάζων εἶπεν· „ἐξ οἵων δρόμων εἰςοἵους καμπτῆρας ἦλθον.“
Aesop.174.2 Ὅτι μὴ λίαν ἐπαιρέσθω τις πρὸς τὸ τῆς ἀκμῆς ἢτῆς δόξης δυνατόν· πολλοῖς γὰρ τὸ γῆρας ἐν κόποιςἀνηλώθη.
Aesop.174b.HEAD 174b. Ἄλλως. Ἵππος καὶ Μυλωρός. (C. 193. F. 206.)
Aesop.174b.1 Ἵππον ἐλύπει τὸ γῆρας, καὶ μυλῶνα ἀντὶ μάχηςἐλάμβανεν. Ὡς δὲ ἀλήθειν ἀντὶ τοῦ πολεμεῖν ἡναγκάζετο,τὴν παροῦσαν ἐδάκρυε τύχην, τῆς δὲ πρώτηςἐμέμνητο „ἐμοὶ“ λέγων, „ὦ μυλωρὲ, στρατεύεσθαι μὲνὑπῆρχε πρότερον, κόσμος δὲ παντὶ περιέκειτο τῷ σώματι, καὶ θεραπεύων παρηλοκούθει τις ἂνθρωπος·νῦν δὲ οὐκ οἱδ’ ὅτι παθών ἀντιλαμβάνω τὸν μυλῶνατῆς μάχης. Καὶ ὁ μυλωρὸς πρὸς αὐτὸν ,,ἐπίσχες“ ἔφη„τὰ παλαιὰ θρυλλῶν· ἡ τύχη γὰρ θνητοῖς τὴν ἐφʼ ἑκάτερα φέρειν οἶδε μεταβολήν.“
Aesop.175.HEAD 175. Ἵππος καὶ Ἔλαφος.(C. 313. F. 383. ex Aristot. Rhe:. lI, c. 20.)
Aesop.175.1 Στησίχορος, ἑλομένων στρατηγὸν αὐτοκράτορα τῶνἹμεραίων Φάλαριν, καὶ μελλόντων φυλακὴν διδόναιτοῦ σώματος, τἆλλα διαλεχθεὶς εἶπεν αὐτοῖς λόγον·ὡς ἵππος κατεῖχε λειμῶνα μόνος· ἐλθόντος δʼ ἐλάφουκαὶ διαφθείροντος τὴν νομὴν, βουλόμενος τιμωρήσασθαι τὸν ἔλαφον, ἠρώτα ἄνθρωπον, εἰ δύναιτʼ ἂνμετʼ αὐτοῦ κολάσαι τὸν ἔλαφον. Ὁ δʼ ἔφησεν· „ἐὰνλάβῃ χαλινὸν, καὶ αὐτὸς ἀναβῇ ἐπʼ αὐτὸν ἔχων ἀκόντια.“ Συνομολογήσαντος δὲ καὶ ἀναβάντος, ἀντὶ τοῦτιμωρήσασθαι αὐτὸς ἐδούλευσεν τῷ ἀνθρώπῳ. „Οὕτωδὲ καὶ ὑμεῖς “ ἔφη „ὁρᾶτε, μὴ βουλόμενοι τοὺς πολεμίους τιμωρήσασθαι, ταὐτὸ πάθητε τῷ ἵππῳ· τὸν μὲνγὰρ χαλινὸν ἔχετε ἤδη, ἑλόμενοι στρατηγὸν αὐτοκράτορα· ἐὰν δὲ φυλακὴν δῶτε, καὶ ἀναβῆναι ἐάσητε, δουλεύσετε[ἤδη] Φαλάριδι.“
Aesop.175b.HEAD 175b. Ἄλλως. (C. 313. ex Cononis Narrat. 42.)
Aesop.175b.1 Γέλων ὁ Σκελιώτης τυραννίδι ἐπιθέσθαι διανοούμενυς Ἱμεραίων ἐθεράπευε τὸν δῆμον, καὶ κατὰ τῶνδυνατῶν ὑπερεμάχει· καὶ αὐτὸν ἠγάπα τὸ πλῆθος, καὶφυλακὴν τοῦ σώματος αἰτοῦντι ὡρμᾶτο διδόναι. Στησίχορος δʼ ὁ Ἱμεραῖος ποιητὴς ὑποτοπήσας ἐπιχειρεῖναὐτὸν τυραννίδι, στὰς αἶνον ἔλεξεν εἰς τὸ πλῆθος, εἰκόνα τοῦ μέλλοντος πάθους. „Ἵππος “ φησὶ ,,νεμόμενος ἐφοίτα πιούμενος ἐπὶ κρήνην, ἔλαφος δὲ τὸ πεδίονδιαθέουσα τήν τε πόαν κατέστειβε καὶ τὸ νᾶμα ἐτάραττε. Καὶ ὁ ἵππος ποθῶν τὴν ἀδικοῦσαν τιμωρῆσαι,τάχει δὲ ποδῶν λειπόμενος, ἄνδρα κυνηγέτην βοηθὸνἐκάλει· ὁ δὲ, εἰ χαλινὸν δέξοιτο καὶ ἀναβάτην, ῥᾷσταἀμύνειν αὐτῷ ὑπισχνεῖτο. Καὶ ἐγίνετο οὕτως. Καὶ ἡμὲν ἔλαφος ἀκοντίοις ἔκειτο βληθεῖσα, ὁ δʼ ἵπποςᾔσθετο δεδουλωμένος τῷ κυνηγέτῃ.“ „Τοῦτ’“ ἔφη„δέδοικα καὶ αὐτὸς, ὦ Ἱμεραῖοι, μὴ νῦν δῆμος ὄντεςτῶν ἐχθρῶν μὲν διὰ Γέλωνος περιγένησθε, αὐτοὶ δʼὕστερον Γέλωνι δουλεύσητε· φιλεῖν γὰρ ἅπασαν δύναμιν τῷ λαβόντι ἐπὶ τὸν δόντα εἶναι, ὅταν, ὥσπερδοῦναι αὐτὴν, μηκέτι ἐκ τοῦ ὁμοίου κομίσασθαι ἔχῃ.“
Aesop.176.HEAD 176. Ἵππος καὶ Ἱπποκόμος. (C. 195. F. 279. B. 83.)
Aesop.176.1 Κριθὴν τὴν τοῦ ἵππου ἱπποκόμος κλέπτων καὶπωλῶν, τὸν ἵππον ἔτριβε καὶ ἐκτένιζε πάσας ἡμέρας.Ἔφη δὲ ὁ ἵππος· „εἰ θέλεις ἀληθῶς καλὸν εἶναί με,τὴν κριθὴν τὴν τρέφουσαν μὴ πώλει.“
Aesop.176.2 Ὅτι οἱ πλεονέκται τοῖς πιθανοῖς λόγοις καὶ ταῖςκολακείαις τοὺς πένητας δελεάζονται, καὶ ἀποστεροῦσιν αὐτοὺς καὶ τῆς ἀναγκαίας χρείας.
Aesop.177.HEAD 177. Ἵππος καὶ Ὄνος. (C. 125. F.24. B.7.)
Aesop.177.1 Ἄνθρωπός τις εἶχεν ἵππον καὶ ὄνον. Ὁδευόντωνδὲ, ἐν τῇ ὁδῷ εἶπεν ὁ ὄνος τῷ ἵππῳ· „ἆρον ἐκτοῦ ἐμοῦβάρους, εἰ θέλεις εἶναί με σῶν·“ Ὁ δὲ οὐκ ἐπείσθη·ὁ δὲ ὄνος, πεσὼν ἐκ τοῦ κόπου, ἐτελεύτησε. Τοῦ δὲδεσπότου πάντα ἐπιθέντος αὐτῷ, καὶ αὐτὴν τὴν τοῦὄνου δορὰν, θρηνῶν ὁ ἵππος ἐβόα· „οἴμοι τῷ παναθλίῳ,τί μοι συνέβη τῷ ταλαιπώρῳ; μὴ θελήσας γὰρμικρὸν βάρος λαβεῖν, ἰδοὺ ἅπαντα βαστάζω, καὶ τὸδέρμα.“
Aesop.177.2 Ὁ μῦθος δηλοῖ, ὅτι τοῖς μικροῖς οἱ μεγάλοι συγκοινωνοῦντες ἀμφότεροι σωθήσονται ἐν βίῳ.
Aesop.177b.HEAD 177b. Αλλως. Ὄνος καὶ Ἡμίονος. (S. 177. F. 133. C. p.328.)
Aesop.177b.1 Ὀνηλάτης, ἐπιθεὶς ὄνῳ καὶ ἡμιόνῳ γόμους, ἤλαυνεν.Ὁ δὲ ὄνος, μέχρι μὲν λεῖος τόπος ἦν, ἀντεῖχεπρὸς τὸ βάρος· ὡς δὲ ἐγένοντο κατά τινα κρημνὸν, μὴδυνάμενος ὑποφέρειν, παρεκάλει τὴν ἡμίονον, μέροςτι τοῦ γόμου αὐτοῦ προσδέξασθαι, ἵνα τὸ λοιπὸν αὐτὸςδιακομίσηται. Τῆς δὲ παρʼ οὐδὲν θεμένης αὐτοῦ τοὺςλόγους, ὁ μὲν κατακρημνισθεὶς διερῥάγη· ὁ δὲ ὀνηλάτης,ἀπορῶν ὅ,τι ποιήσει, οὐ μόνον τὸν γόμον τοῦὄνου τῇ ἡμιόνῳ προσέθηκεν, ἀλλὰ καὶ αὐτὸν τὸν ὄνονἐκδείρας ἐπέθηκεν αὐτῇ. δὲ οὐ μετρίως καταπονηθεῖσα ἔφη πρὸς ἑαυτήν· ,,δίκαια πέπονθα· εἰ γὰρ παρακαλοῦντι τῷ ὄνῳ μικρὰ κουφίσαι ἐπείσθην, οὐκ ἂννῦν μετὰ τῶν αὐτοῦ φορτίων καὶ αὐτὸν ἔφερον.“
Aesop.177b.2 Οὕτω καὶ τῶν δανειστῶν ἔνιοι διὰ φιλαργυρίαν,ἵνα μικρὰ τοῖς χρεώσταις μὴ παράσχωσι, πολλάκις καὶαὐτὸ τὸ κεφάλαιον ἀπολλύουσι.
Aesop.178.HEAD 178. Ἵππος καὶ Στρατιώτης. (C. 362. B. 76.)
Aesop.178.1 Ἵππον τὸν ἑαυτοῦ στρατιώτης, ἕως μὲν καιρὸς τοῦπολέμου ἦν, ἐκρίθιζεν, ἔχων συνεργὸν ἐν ταῖς ἀνάγκαις·ὅτε δὲ ὁ πόλεμος κατεπαύσατο, εἰς δουλείας τινὰςκαὶ φόρτους βαρεῖς ὁ ἵππος ὑπούργει, ἀχύρῳ μόνῳτρεφόμενος. Ὡς δὲ πάλιν πόλεμος ἠκούσθη καὶ ἡ σάλπιγξ ἐφώνει, τὸν ἵππον χαλινώσας ὁ δεσπότης, καὶ αὐτὸς καθοπλισθεὶς, ἐπέβη. Ὁ δὲ συνεχῶς κατέπιπτεμηδὲν ἰσχύων· ἔφη δὲ τῷ δεσπότῃ· „ἄπελθε μετὰ τῶνπεζῶν ὁπλιτῶν ἄρτι· σὺ γὰρ ἀφʼ ἵππου εἰς ὄνον με μετεποίησας· καὶ πῶς πάλιν ἐξ ὄνου ἵππον θέλεις ἔχειν;“
Aesop.179.HEAD 179. Κάλαμοι καὶ Δρῦς. (C. p.85. B. 36.)
Aesop.179.1 Δρῦν ἄνεμος ἐκριζώσας ἐν ποταμῷ ἔῤῥιψεν. Ἡ δὲφερομένη τοὺς καλάμους ἐρωτᾷ· „πῶς ὑμεῖς, ἀσθενεῖς ὄντες καὶ λεπτοὶ, ὑπὸ τῶν βιαίων ἀνέμων οὐκἐκριζοῦσθε;“ Οἱ δὲ εἶπον· „ὑμεῖς τοῖς ἀνέμοις μάχεσθε καὶ ἀνθίστασθε, καὶ διὰ τοῦτο ἐκριζοῦσθε· ἡμεῖςδὲ, παντὶ ἀνέμῳ ὑποπίπτοντες, ἀβλαβεῖς διαμένομεν.“
Aesop.179.2 Ὅτι οὐ δεῖ ἀνθίστασθαι τοῖς κρατοῦσιν, ἀλλʼ ὑποτάττεσθαι καὶ ὑπακούειν.
Aesop.179b.HEAD 179b. Ἄλλως. Κάλαμος καὶ Ἐλαία. (F. 59. C.143 et p.340.)
Aesop.179b.1 Διὰ καρτερίαν καὶ ἡσυχίαν καὶ ἰσχύν κάλαμος καὶἐλαία ἤριζον. Τοῦ δὲ καλάμου ὀνειδιζομένου ὑπὸ τῆςἐλαίας, ὡς ἀδύνατός ἐστι καὶ ῥᾳδίως ὑποκλίνεται πᾶσιτοῖς ἀνέμοις, ὁ κάλαμος οὐδὲν ἐφθέγξατο. Καὶ μικρὸνὑπομείνας, ἐπειδὴ ἀνέμου ἰσχυροῦ γενομένου ὁ μὲνκάλαμος σεισθεὶς καὶ ὑποκλιθεὶς τοῖς ἀνέμοις, ῥᾳδίωςδιεσώθη, ἡ δὲ ἐλαία ῥιζωθεῖσα, ἐπειδὴ ἀντέτεινε τοῖςἀνέμοις, τῇ βίᾳ κατεκλάσθη, ἤλεγξεν αὐτὴν, ὅτι ματαίως [καὶ μάτην] ἐπαίρεται ἐπὶ τῇ οἰκείᾳ δυνάμει.
Aesop.179b.2 Ὁ μῦθος δηλοῖ, ὅτι οὕτω καὶ οἱ πρὸς τὸν καιρὸνκαὶ τοὺς κρείττονας αὑτῶν μὴ ἀνθιστάμενοι κρείττονέςεἰσι τῶν πρὸς μείζονας φιλονεικούντων. [Ἤ, ὅτι οὐδεῖ τοῖς κρείττοσιν ἀντιπίπτειν.]
Aesop.179c.HEAD 179c. Ἄλλως. Δένδρα καὶ Κάλαμοι.(S. 213. F. 180. C. p. 341.)
Aesop.179c.1 Τὰ δένδρα ποτὲ κατεασσόμενα ὑπὸ τῶν ἀνέμων,ὡς ἑώρων τοὺς καλάμους ἀσινεῖς διαμένοντας, ἐπυνθάνοντο αὐτῶν, πῶς καὶ τίνι τρόπῳ αὐτὰ μὲν, ἰσχυρὰκαὶ ἐμβριθῆ ὄντα, οὕτως κατακλᾶται, οἱ δὲ, λεπτοὶ καὶἀσθενεῖς ὄντες, οὐδὲν πάσχουσι. Κἀκεῖνοι ἔφασαν·„ὅτι ἡμεῖς συνειδότες ἑαυτοῖς ἀσθένειαν εἴκομεν τῇτῶν ἀνέμων προσβολῇ, καὶ οὕτως τὰς ὁρμὰς ἐκκλίνομεν· ὑμεῖς δὲ, πεποιθότες τῇ ἰδίᾳ δυνάμει, ἀντιστῆναι πειρᾶσθε, καὶ διὰ τοῦτο κατεάσσεσθε.“
Aesop.179c.2 Ὁ λόγος δηλοῖ, ὅτι πρὸς τὰ χαλεπὰ τῶν πραγμάτωντὸ εἴκειν τοῦ ἀντιτάσσεσθαι ἀσφαλέστερόν ἐστι.
Aesop.180.HEAD 180. Κάμηλος. (S. 191. C. 118 et p. 324. F. 148.)
Aesop.180.1 Ὅτε πρῶτον κάμηλος ὤφθη, οἱ ἄνθρωποι φοβηθέντες  καὶ τὸ μέγεθος καταπλαγέντες ἔφευγον. Ὡςδὲ χρόνου προϊόντος συνεῖδον αὐτῆς τὸ πρᾷον, ἐθάῤῥησαν μέχρι τοῦ προσελθεῖν. Αἰσθόμενοι δὲ κατὰ μικρὸν τὸ ζῶον ὡς χολὴν οὐκ ἔχει, εἰς τοσοῦτον καταφρονήσεως ἦλθον, ὥστε καὶ χαλινοὺς αὐτῇ περιθέντεςπαισὶν ἐλαύνειν δεδώκασιν.
Aesop.180.2 Ὁ λόγος δηλοῖ, ὅτι τὰ φοβερὰ τῶν πραγμάτων ἡσυνήθεια μεγάλως καταπραΰνει.
Aesop.181.HEAD 181. Κάμηλος. (F. 353. C. 342 et p. 406. B. 40.)
Aesop.181.1 Κάμηλος ποταμὸν διέβαινεν ὀξὺ ῥέοντα. Ἀφοδεύσασα δὲ, καὶ τὴν κόπρον εὐθὺς ἔμπροσθεν αὑτῆςἰδοῦσα διὰ τὸ ὀξὺ τοῦ ῥεύματος, εἶπε· „τί τοῦτο; τὰἐξόπισθέν μου ἔμπροσθέν μου ὁρῶ διερχόμενα.“Τῇ πόλει, ἧς ἔσχατοι καὶ ἄφρονες κρατοῦσιν ἀντὶτῶν πρώτων καὶ φρονίμων, ἁρμόζει ὁ μῦθος.
Aesop.182.HEAD 182. Κάμηλος. (F. 354. C. 405. B.80.)
Aesop.182.1 Κάμηλος ἀναγκαζομένη ὑπὸ τοῦ ἰδίου δεσπότουὀρχεῖσθαι, εἶπεν· „ἀλλʼ οὐ μόνον ὀρχουμένη εἰμὶἄσχημος, ἀλλὰ καὶ περιπατοῦσα.“
Aesop.182.2 Ὁλόγος ἁρμόδιος πρὸς ἄνδρα, ἐν παντὶ ἔργῳ ἀπρέπειαν ἔχοντα.
Aesop.183.HEAD 183. Κάμηλος, Ἐλέφας καὶ Πίθηκος. (S.217. C. 196. F.280.)
Aesop.183.1 Τῶν ἀλόγων ζώων βουλευομένων βασιλέα ἑλέσθαι,κάμηλος καὶ ἐλέφας καταστάντες ἐφιλονείκουν, καὶ διὰτὸ μέγεθος τοῦ σώματος καὶ διὰ τὴν ἰσχὺν ἐλπίζοντεςπάντων προκρίνεσθαι. Πίθηκος δὲ ἀμφοτέρους ἀνεπιτηδείους εἶναι ἔφη, τὴν μὲν κάμηλον, διότι χολὴν οὐκἔχει κατὰ τῶν ἀδικούντων, τὸν δὲ ἐλέφαντα, ὅτι δέοςἐστὶ, μὴ χοιρίδιον, ὅ δέδοικεν, ἡμῖν ἐπιτιθῆται.
Aesop.183.2 Ὁ λόγος δηλοῖ, ὅτι πολλοὶ καὶ τῶν μεγίστων πραγμάτων διὰ μικρὰν αἰτίαν κωλύονται.
Aesop.184.HEAD 184. Κάμηλος καὶ Ζεύς. (S. 116. C.197. F.152. 281.)
Aesop.184.1 Κάμηλος, θεασαμένη ταῦρον ἐπὶ τοῖς κέρασιν ἀγαλλόμενον, φθονήσασα αὐτῷ ἠβουλήθη καὶ αὐτὴ τῶνἴσων ἐφικέσθαι. Διὸ καὶ παραγενομένη πρὸς τὸν Δίατούτου ἐδέετο, ὅπως αὐτῇκέρατα προσνείμῃ· καὶ ὁ Ζεὺςἀγανακτήσας κατʼ αὐτῆς, εἴγε μὴ ἀρκοῖτο τῷ μεγέθειτοῦ σώματος καὶ τῇ ἰσχύι, ἀλλὰ καὶ περισσοτέρων ἐπιθυμοῖ, οὐ μόνον αὐτῇ κέρατα οὐ προσέθηκεν, ἀλλὰκαὶ μέρος τι τῶν ὤτων ἀφείλετο.
Aesop.184.2 Οὕτω πολλοὶ διὰ πλεονεξίαν τοῖς ἄλλοις ἐποφθαλμίζοντες λανθάνουσι καὶ τῶν ἰδίων στερούμενοι.
Aesop.185.HEAD 185. Κάνθαροι δύο. (S.85. C. 198. F.282.)
Aesop.185.1 Ἔν τινι νησιδίῳ ταῦρος ἐνέμετο· τῇ δὲ τούτου κόπρῳ κάνθαροι ἐτρέφοντο δύο. Καὶ δὴ τοῦ χειμῶνοςἐνισταμένου ὁ εἷς ἔλεγε πρὸς τὸν ἕτερον, ὡς ἄρα βούλοιτο δὴ εἰς τὴν ἤπειρον διαπτάσθαι, ἵνα ἐκείνῳ μόνῳἡ τροφὴ ἱκανὴ ὑπάρχῃ, καὶ ὡς ἂν ἐκεῖσε ἐλθών τὸνχειμῶνα διαγένηται. Ἔλεγε δὲ ὅτι, ἐὰν πολλὴν εὕρῃτὴν νομὴν, καὶ αὐτῷ οἴσει. Παραγενόμενος δὲ εἰς τὴνχέρσον, καὶ καταλαβὼν πολλὴν μὲν κόπρον, ὑγρὰν δὲ,μένων ἐνταῦθα ἐτρέφετο. Τοῦ δὲ χειμῶνος διελθόντοςπάλιν εἰς τὴν νῆσον διέπτη· ὁ δὲ ἕτερος θεασάμενοςαὐτὸν λιπαρὸν καὶ εὐεκτοῦντα, ᾐτιάσατο αὐτὸν, διότιπροϋποσχόμενος οὐδὲν ἐκόμισεν. Ὁ δὲ εἶπε· „μὴ ἐμὲμέμφου, τὴν δὲ φύσιν τοῦ τόπου· ἐκεῖθεν γὰρ τρέφεσθαι μὲν οἷόν τε, φέρεσθαι δὲ οὐδέν.“
Aesop.185.2 Ὁ λόγος ἁρμόσειεν ἄν πρὸς ἐκείνους, οἵ τὰς φιλίαςμέχρις ἑστιάσεως μόνον παρέχονται, περαιτέρω δὲ οὐδὲν τοὺς φίλους ὠφελοῦσιν.
Aesop.186.HEAD 186. Καρκίνος καὶ Ἀλώπηξ. (C. 95. F. 247. S. 115.)
Aesop.186.1 Καρκίνος, ἀπὸ τῆς θαλάσσης ἀναβὰς, ἐπί τινοςἐνέμετο τόπου. Ἀλώπηξ δὲ λιμώττουσα, ὡς ἐθεάσατο,προσελθοῦσα ἀνέλαβεν αὐτόν. Ὁ δὲ μέλλων καταβιβρώσκεσθαι, ἔφη· „ἀλλʼ ἔγωγε δίκαια πέπονθα, ὅς,θαλάττιος ὤν, χερσαῖος ἠβουλήθην γενέσθαι.“
Aesop.186.2 Ὁ μῦθος δηλοῖ, ὅτι καὶ τῶν ἀνθρώπων οἱ τὰ οἰκεῖακαταλείποντες ἐπιτηδεύματα, καὶ τοῖς μηδὲν προσήκουσιν ἐπιχειροῦντες, εἰκότως δυστυχοῦσιν.
Aesop.187.HEAD 187. Καρκίνος καὶ Μήτηρ. (C. 295. F. 205. B. 109.)
Aesop.187.1 Ἡ μήτηρ πρὸς τὸν καρκίνον· „τί δὴ λοξὴν, ὦ παῖ,βαδίζεις ὁδὸν, ὀρθὴν ἰέναι προσῆκον;“ Ὁ δὲ πρὸς αὐτήν· ,,ἡγοῦ τῆς ὁδοῦ, ὦ μῆτερ, καὶ πρὸς αὐτὴν βαδίζειν πειράσομαι.“ Τῆς δὲ βαδίζειν ἀπορούσης ὀρθῶς,κατήγορος ὁ παῖς τῆς παρανοίας ἐγένετο.
Aesop.187.2 Ῥᾷον παραινεῖν ἃ πονεῖν ὑπῆρξεν ἀδύνατον.
Aesop.188.HEAD 188. Καρύα. (C. 199. F.283.)
Aesop.188.1 Καρύα τις ἐν ὁδῷ ἱσταμένη καρπὸν ἔφερε πολύν.Οἱ δὲ παροδῖται λίθοις καὶ βάκλοις κατέκλων διὰ τὰκάρυα. Ἠ δὲ οἰκτρὸν ἔφη· „ὦ ἀθλία ἐγὼ, ὅτι, οὕςτῷ καρπῷ μου εὐφραίνω, ὑπὸ τούτων δεινὰς ἀντιλαμβάνω χάριτας.
Aesop.188.2 Τοὺς ἀχαρίστους καὶ κακούργους, τοὺς ἀντὶ ἀγαθῶν κακὰ ἀντιδιδόντας, ὁ μῦθος ἐλέγχει.
Aesop.189.HEAD 189. Κάστωρ. (C. 33. F .226. S. 117.)
Aesop.189.1 Ὁ κάστωρ ζῶόν ἐστι τετράπουν, ἐν λίμναις τὰπολλὰ διαιτώμενον, οὗ τὰ αἰδοῖά φασιν ἰατροῖς χρήσιμαεἶναι. Οὗτος οὖν, ἐπειδὰν ὑπʼ ἀνθρώπων διωκόμενοςκαταλαμβάνηται, γινώσκων, οὐ χάριν διώκεται, ἀποτεμὼν τὰ ἑαυτοῦ αἰδοῖα ῥίπτει πρὸς τοὺς διώκοντας,καὶ οὕτω σωτηρίας τυγχάνει.
Aesop.189.2 Ὁ μῦθος δηλοῖ, ὅτι οὕτω καὶ τῶν ἀνθρώπων οἱφρόνιμοι ὑπὲρ τῆς ἑαυτῶν σωτηρίας οὐδένα λόγον τῶνχρημάτων ποιοῦνται.
Aesop.190.HEAD 190. Κεραμεὺς, Ὄνος καὶ Ὀνηλάτης. (C. 338. F. 409.)
Aesop.190.1 Κεραμεύς τις ἔπλαττε πολλὰς ὄρνεις ἐν τῷ ἐργαστηρίῳ. Ὄνος δὲ παριὼν, ἀκολουθοῦντος ἀμελῶς τοῦὀνηλάτου, παρακύψας διὰ τῆς θυρίδος ἀνέτρεψε τὰςὄρνιθας, καὶ τὰ ἐν τῷ ἐργαστηρίῳ συνέτριψε σκεύη.Ὁ τοίνυν κύριος τοῦ ἐργαστηρίου ἐπὶ κρίσιν ἢγαγε τὸνὀνηλάτην. Ἐρωτώμενος δὲ ἐκεῖνος παρὰ τῶν ἀπαντώντων, τίνος κρίνοιτο, ἔλεγεν „ὄνου παρακύψεως.“
Aesop.191.HEAD 191. Κηπωρός. (S. 118.)
Aesop.191.1 Κηπωρῷ τις ἐπιστὰς ἀρδεύοντι λάχανα ἐπυνθάνετοαὐτοῦ, διʼ ἣν αἰτίαν τὰ μὲν ἄγρια τῶν λαχάνων εὐθαλῆ τέ ἐστι καὶ στερεὰ, τὰ δὲ ἥμερα λεπτὰ καὶ μεμαρασμένα· κἀκεῖνος ἔφη· „ἡ γ τῶν μὲν μήτηρ, τῶνδὲ μητρυιά ἐστι.“
Aesop.191.2 Οὕτω καὶ τῶν παίδων οὐχ ὁμοίως τρέφονται οἱὑπὸ μητρυιᾶς τρεφόμενοι τοῖς μητέρας ἔχουσι.
Aesop.191b.HEAD 191b. Ἄλλως. Ἀνὴρ καὶ Κηπουρός. (C. 380. F. 341.)
Aesop.191b.1 Ἀνήρ τις κηπουρόν τινα θεασάμενος τῶν λαχάνωνἀρδείαν ποιούμενον, ἔφη πρὸς αὐτόν· ,,πῶς τὰ μὲνἄγρια φυτὰ, μήτε φυτευόμενα μήτε ἐργαζόμενα, ὡραῖαπεφύκασι, τὰ δὲ τῆς ὑμῶν φυτηκομίας πολλάκις ξηραίνεται;“ Ὁ δὲ κηπουρὸς ἀντέφησεν, „ὡς τὰ ἄγρια τῶνφυτῶν μόνῃ τῇ θείᾳ προνοίᾳ ἐφορᾶται, τὰ δὲ ἥμεραὑπὸ χειρὸς ἀνθρωπίνης ἐπιμελεῖται.“
Aesop.191b.2 Ὁ λόγος δηλοῖ, ὡς κρείττων ἡ τῶν μητέρων ἀνατροφὴπέφυκε τῆς τῶν μητρυιῶν ἐπιμελείας.
Aesop.192.HEAD 192. Κηπωρὸς καὶ Κύων. (C. 67. F. 229. S. 119.)
Aesop.192.1 Κηπωροῦ κύων εἰς φρέαρ κατέπεσεν. δὲ κηπωρὸς βουλόμενος αὐτὸν ἐκεῖθεν ἀναγαγεῖν, κατῆλθε καὶαὐτὸς εἰς τὸ φρέαρ. Oíηθεὶς δʼ ὁ κύων, ὡς κατωτέρωμᾶλλον αὐτὸν παραγέγονε καταδῦσαι, τὸν κηπωρὸνστραφεὶς ἔδακεν. Ὁ δὲ μετʼ ὀδύνης ἐπανιών „δίκαια“φησὶ „πέπονθα· τί δή ποτε γὰρ τὸν αὐτόχειρα σῶσαιἐσπούδασα;“
Aesop.192.2 Ὁ μῦθος πρὸς ἀδίκους καὶ ἀχαρίστους.
Aesop.193.HEAD 193. Κιθαρῳδός. (S. 120. C.96. F . 248.)
Aesop.193.1 Κιθαρῳδὸς ἄμουσος ἐν κεκονιαμένῳ οἴκῳ συνεχῶςᾄδων, ἀντηχούσης [δὲ] αὐτῷ τῆς φωνῆς, ὥστε αὐτὸν νομίσαι εὔφωνον εἶναι σφόδρα, καὶ δὴ ἐπαρθεὶς ἐπὶτούτῳ ἔγνω δεῖν καὶ εἰς θέατρον εἰσελθεῖν· ἀφικόμενοςδὲ ἐπὶ σκηνὴν, καὶ πάνυ κακῶς ᾄδων λίθοις βαλλόμενος ἐξηλάθη.
Aesop.193.2 Οὕτω καὶ τῶν ῥητόρων ἔνιοι ἐν σχολαῖς εἶναι τινεςδοκοῦντες, ὅταν ἐπὶ τὰς πολιτείας ἀφίκωνται, οὐδενὸςἄξιοι εὑρίσκονται.
Aesop.194.HEAD 194. Κίχλα. (S. 87. C.200 et p. 369. F.73.)
Aesop.194.1 Ἔν τινι μυρσινῶνι κίχλα ἐνέμετο· διὰ δὲ τὴν γλυκύτητα τοῦ καρποῦ οὐκ ἀφίστατο. Ἰξευτὴς δὲ παρατηρησάμενος ἐμφιλοχωροῦσαν ἰξεύσας συνέλαβε· καὶ δὴμέλλουσα ἀναιρεῖσθαι ἔφη· „δειλαία εἰμὶ, ἥτις διὰτροφῆς γλυκύτητα ζωῆς στερίσκομαι.“
Aesop.194.2 Ὁ λόγος εὔκαιρος πρὸς ἄνδρα ἄσωτον, διʼ ἡδυπάθειαν ἀπολωλεκότα ἑαυτόν.
Aesop.195.HEAD 195. Κλέπται καὶ Ἀλεκτρυών. (C. 97. F . 249. S.121.)
Aesop.195.1 Κλέπται εἴς τινα εἰσελθόντες οἰκίαν, οὐδὲν εὗρον,ὅτι μὴ ἀλεκτρυόνα, καὶ τοῦτον λαβόντες ἀπῄεσαν. Ὁδὲ μέλλων ὑπʼ αὐτῶν θύεσθαι, ἐδεῖτο, ὡς ἂν αὐτὸνἀπολύσωσι, λέγων, χρήσιμος εἶναι τοῖς ἀνθρώποις,νυκτὸς αὐτοὺς ἐπὶ τὰ ἔργα ἐγείρων. Οἱ δὲ ἔφασαν·„ἀλλὰ διὰ τοῦτό σε μᾶλλον θύομεν· ἐκείνους γὰρ ἐγείρων,κλέπτειν ἡμᾶς οὐκ ἐᾷς.“
Aesop.195.2 Ὁ μῦθος δηλοῖ, ὅτι ταῦτα μάλιστα τοῖς πονηροῖςἐναντιοῦται, ἃ τοῖς χρηστοῖς ἐστιν εὐεργετήματα.
Aesop.196.HEAD 196. Κλέπτης καὶ Πανδοχεύς. (F. 423. C. 425.)
Aesop.196.1 Κλέπτης κατέλυσεν ἔν τινι πανδοχείῳ· διέμενεν δὲἐκεῖ ἡμέρας τινὰς προσδοκῶν κλέψαι τι. Ὡς δὲ οὐκἐδύνατο τοῦτο ποιῆσαι, μιᾷ τῶν ἡμερῶν ἰδὼν τὸν πανδοχέα ἐνδυθέντα χιτῶνα ὡραῖον καὶ καινὸν (ἦν γὰρἑορτὴ), καὶ καθεζόμενον πρὸ τῆς πύλης τοῦ πανδοχείου,καὶ οὐδένα ἄλλον τυχόντα ἐκεῖ, ἐπελθὼν καὶ ὁ κλέπτηςἐκάθισεν πλησίον τοῦ πανδοχέως, καὶ ἤρξατο διηγεῖσθαι μετʼ αὐτοῦ. Καὶ διηγούμενοι ὥρᾳ ἱκανῇ, ἐχασμήσατο ὁ κλέπτης, καὶ ὁμοῦ μετὰ τοῦ χασμᾶσθαι ἀρυᾶτοὥσπερ λύκος. Ὁ δὲ πανδοχεύς φησι πρὸς αὐτόν· „τίοὕτως ποιεῖς;“ Καὶ ὁ κλέπτης ἀπεκρίθη· „νῦν ἀναγγελῶ σοι· ἀλλὰ δέομαί σου, ἵνα φυλάξῃς τὰ ἱμάτιάμου· ἐνταῦθα γὰρ καταλείψω. Ἐγὼ, κύριέ μου, οὐκοἶδα, πόθεν μοι ἐπέρχεται τὸ χασμᾶσθαι οὕτως, ἢ διὰτὰς ἁμαρτίας μου, ἢ διὰ ποίαν αἰτίαν, οὐ γινώσκω·ὅταν οὖν χασμηθῶ τρεῖς βολὰς, γίνομαι λύκος ἐσθίωνἀνθρώπους.“ Καὶ ταῦτα εἰπὼν ἐχασμήσατο ἐκ δευτέρου, καὶ πάλιν ὠρυᾶτο, καθάπερ καὶ το πρῶτον. Ἀκούσας οὖν ταῦτα ὁ πανδοχεὺς καὶ πιστεύσας τῷ κλέπτῃἐφοβήθη, καὶ ἀναστὰς ἠβούλετο φυγεῖν· ὁ δὲ κλέπτηςδραξάμενος αὐτὸν τοῦ χιτῶνος, παρεκάλει αὐτὸν λέγων· „ἀνάμεινον, κύριέ μου, καὶ λαβὲ τὰ ἱμάτιά μου,ἵνα μὴ ἀπολέσω αὐτά· καὶ παρακαλῶν αὐτὸν, ἀνοίξαςτὸ στόμα αὑτοῦ ἤρξατο χασμᾶσθαι ἐκ τρίτου. Ὁ δὲπανδοχεὺς φοβηθεὶς, μήπως φάγῃ αὐτὸν, κατέλιπε τὸνἑαυτοῦ χιτῶνα, καὶ εἰσελθὼν δρομαῖος εἰς τὸ πανδοχεῖον, κατησφαλίσατο εἰς τὸ ἐνδότερον. Καὶ ὁ κλέπτηςλαβών τὸν χιτῶνα ἀπῆλθεν.
Aesop.196.2 Οὕτω πανθάνουσιν οἱ τὰ μὴ ἀληθῆ πιστεύοντες.
Aesop.197.HEAD 197. Κοιλία καὶ Πόδες. (S. 129. C. 202. F. 286.)
Aesop.197.1 Κοιλία καὶ πόδες περὶ δυνάμεως ἤριζον. Παρʼἕκαστα δὲ τῶν ποδῶν λεγόντων, ὅτι προέχουσι τῇ ἰσχύϊτοσοῦτον, ὥστε καὶ αὐτὴν τὴν γαστέρα βαστάζειν,ἐκείνη ἀπεκρίνατο· „ὦ οὗτοι, ἐὰν μὴ ἐγὼ τροφὴνπροσλάβωμαι, οὐδʼ ὑμεῖς βαστάζειν δυνήσεσθε.“
Aesop.197.2 Οὕτω καὶ ἐπὶ τῶν στρατευμάτων ἀδύνατοί εἰσιν οἱστρατιῶται, ἄν μὴ οἱ στρατηγοὶ ἄριστα φρονῶσι.
Aesop.198.HEAD 198. Κόκκυξ καὶ Ὄρνιθες.(C. 316. F.387. cx Plu. v. Arati c. 30.)
Aesop.198.1 Τῷ κόκκυγί φησιν Αἴσωπος ἐρωτῶντιτοὺς λεπτοὺςὄρνιθας, ὅ,τι φευγοιεν αὐτὸν, εἰπεῖν ἐκείνους, ὡςἔσται ποτὲ ἱέραξ.
Aesop.199.HEAD 199. Κολοιὸς καὶ Ἀλώπηξ. (S. 125. C. 20l. F.284).
Aesop.199.1 Κολοιὸς λιμώττων ἐπί τινος συκῆς ἐκάθισεν· εὑρὼν  δὲ τοὺς ὀλύνθους μηδέπω πεπείρους, προσέμενενἕως σῦκα γένωνται. Ἀλώπηξ δὲ θεασαμένη αὐτὸν ἐγχρονίζοντα καὶ τὴν αἰτίαν παρʼ αὐτοῦ μαθοῦσα, ἔφη·„ἀλλὰ πεπλάνησαι, ὦ οὗτος, ἐλπίδι προσέχων, ἥτιςβουκολεῖν μὲν οἶδε, τρέφειν δὲ οὐδαμῶς.“
Aesop.199.2 [Πρὸς ἄνδρα φιλόνεικον ὁ λόγος εὔκαιρος.]
Aesop.200.HEAD 200. Κολοιὸς καὶ Γλαύξ. (C. p. 117. F. 217. B. 72.)
Aesop.200.1 Κάλλους ἦν ἀγὼν, καὶ παρὰ τῷ Διὶ κριθησόμενοιπάντες οἱ ὄρνεις ἐφοίτων, Ἑρμοῦ τὴν κυρίαν ὁρίζοντος.Ποταμούς τε καὶ λίμνας ἅπαντες κατελάμβανον, τὰ μὲνφαῦλα τῶν πτερῶν ἀποβάλλοντες, τὰ δὲ κρείττω φαιδρύνοντες. Κολοιὸς δὲ, οὐδὲν εὐπρεπὲς ἔχων ἀπὸ τῆςφύσεως, ἃ τῶν ἄλλων ἐξέπιπτε, ταῦτα οἰκεῖον συνέθηκε κόσμον. Γλαὺξ δὲ μόνη ἐπιγνοῦσα, τὸ ἑαυτῆςἀφῃρεῖτο τὸν κολοιὸν, καὶ τὰ ἄλλα πράττειν ἀνέπειθεν. Ἀφαιρεθεὶς δὲ τὰ παρὰ πάντων ὁ κολοιὸς γυμνὸςεἰς τὴν Διὸς ἀφίκετο κρίσιν.
Aesop.200.2 Κόσμος ἐπείσακτος αἰσχύνη τοῖς ἔχουσι.
Aesop.200b.HEAD 200b. Ἄλλως. Κολοιὸς καὶ Ὄρνεις.(C. 188 et p.367. F. 78. S.101.)
Aesop.200b.1 Ζεὺς, βουλόμενος βασιλέα καταστῆσαι ὀρνέων,προθεσμίαν αὐτοῖς ἔταξεν, ἐν ᾗ παραγενήσονται πάντεςπρὸς αὐτὸν, ὅπως τὸν ὡραιότερον πάντων καταστήσῃ ἐπʼ αὐτούς βασιλέα. Τὰ δὲ παραγενόμενα ἐπίτινα ποταμὸν ἀπενίζοντο. Κολοιὸς δὲ. συνιῶν ἑαυτῷπερικειμένην δυσμορφίαν, ἀπελθὼνκαὶτὰ ἀποπίπτοντατῶν ὀρνέων πτερὰ συλλεξάμενος, ἑαυτῷ περιέθηκέ τεκαὶ προσεκόλλησε. Συνέβη οὖν ἐκ τούτου εὐειδέστερονπάντων γενέσθαι. Ἐπέστη οὖν ἡ ἡμέρα τῆς προθεσμίας, καὶ ἦλθον πάντα τὰ ὄρνεα πρὸς τὸν Δία.Τοῦ δὲ Διὸς μέλλοντος χειροτονῆσαι αὐτοῖς τὸν κολοιὸνβασιλέα διὰ τὴν εὐπρέπειαν, ἀγανακτήσαντα τὰ ὄρνεαἕκαστον τὸ οἰκεῖον πτερὸν ἀφείλετο ἐξ αὐτοῦ· καὶ ὁκολοιὸς ἦν πάλιν κολοιός.
Aesop.200b.2 Ὁ μῦθος δηλοῖ, ὅτι καὶ οἱ χρεωφειλέται καὶ ἐπικτήτους προσκτώμενοι πλούτους, μέχρις ἄν κατέχωσιτὰ ἀλλότρια, δοκοῦσιν εἶναί τινες· ἐπειδὰν δὲ αὐτὰἀπαιτηθῶσιν, ὁποῖοι ἦσαν πρότερον γινώσκονται.
Aesop.201.HEAD 201. Κολοιος καὶ Κόρακες. (S. 122. C. 101. F. 285.)
Aesop.201.1 Κολοιὸς, τῷ μεγέθει τῶν ἄλλων κολοιῶν διαφέρων, ὑπερφρονήσας τοὺς ὁμοφύλους παρεγένετο πρὸςτοὺς κόρακας, καὶ τούτοις ἠξίου συνδιαιτᾶσθαι. Οἱ δὲἀγνοοῦντες αὐτοῦ τό τε εἶδος καὶ τὴν φωνὴν παίοντεςαὐτὸν ἐξέβαλον. Καὶ ὅς ἀπελαθεὶς ὑπʼ αὐτῶν ἧκε πάλιν εἰς τοὺς κολοιούς· οἱ δὲ ἀγανακτοῦντες ἐπὶ τῇ ὕβρειοὐ προσεδέξαντο αὐτόν· οὕτω τε συνέβη αὐτῷ τῆς μετʼἀμφοτέρων διαίτης στερηθῆναι.
Aesop.201.2 Οὕτω καὶ τῶν ἀνθρώπων οἱ τὰς πατρίδας ἀπολιμπάνοντες καὶ τὴν ἀλλοδαπὴν προκρίνοντες οὔτε ἐνἐκείνοις εὐδοκιμοῦσι, καὶ ὑπὸ τῶν ἰδίων πολιτῶν ἀποστρέφονται.
Aesop.201b.HEAD 201b. Ἄλλως. Κολοιὸς καὶ Περιστεραί.(C. 101. F. 253. S. 128 .)
Aesop.201b.1 Κολοιὸς ἔν τινι περιστερεῶνι περιστερὰς ἰδὼν καλῶς τρεφομένας, λευκάνας ἑαυτὸν ἦλθεν, ὡς καὶ αὐτὸς τῆς αὐτῆς διαίτης μεταληψόμενος. Αἱ δὲ, μέχρι μὲνἡσύχαζεν, οἰόμεναι περιστερὰν αὐτὸν εἶναι, προσίεντο·ἐπεὶ δέ ποτε ἐκλαθόμενος ἐφθέγξατο, τηνικαῦτα τὴναὐτοῦ γνοῦσαι φύσιν, ἐξήλασαν παίουσαι. Καὶ ὃς ἀποτυχὼν τῆς ἐνταῦθα τροφῆς, ἐπανῆκε πρὸς τοὺς κολοιοὺς πάλιν. Κἀκεῖνοι διὰ τὸ χρῶμα αὐτὸν οὐκ ἐπιγνόντες, τῆς μεθʼ αὐτῶν διαίτης ἀπεῖρξαν, ὥστε δυοῖνἐπιθυμήσαντα μηδετέρας τυχεῖν.
Aesop.201b.2 Ὁ μῦθος δηλοῖ, ὅτι δεῖ καὶ ἡμᾶς τοῖς ἑαυτῶνἀρκεῖσθαι, λογιζομένους, ὅτι ἡ πλεονεξία πρὸς τῷ μηδὲνὠφελεῖν ἀφαιρεῖται καὶ τὰ προσόντα πολλάκις.
Aesop.202.HEAD 202. Κολοιὸς φυγάς. (S. 130. C. 102. F. 254.)
Aesop.202.1 Κολοιόν τις συλλαβὼν καὶ δήσας τον αὐτοῦ πόδαλίνῳ, τοῖς αὑτοῦ παισὶν ἔδωκεν. Ὁ δὲ οὐχ ὑπομείναςτὴν μετʼ ἀνθρώπων δίαιταν, ὡς πρὸς ὀλίγον ἀδείαςἔτυχε, φυγὼν ἧκεν εἰς τὴν ἑαυτοῦ καλιάν. Περιειληθέντος δὲ τοῦ δεσμοῦ τοῖς κλάδοις, ἀναπτῆναι μὴ δυνάμενος, ἐπειδὴ ἀποθνήσκειν ἔμελλεν, ἔφη πρὸςἑαυτόν· „ἀλλʼ ἔγωγε δείλαιος, ὅστις τὴν μετὰ τῶν ἀνθρώπων δουλείαν μὴ ὑπομείνας ἔλαθον ἐμαυτὸν καὶσωτηρίας στερήσας.“
Aesop.202.2 Οὗτος ὁ λόγος ἁρμόσειεν ἂν ἐπʼ ἐκείνους τῶν ἀνθρώπων, οἵτινες μετρίων ἑαυτούς κινδύνων ῥύσασθαιβουλόμενοι ἔλαθον εἰς μείζονα δεινὰ πεσόντες.
Aesop.203.HEAD 203. Κομπαστής. (C. 14 et p.287. F. 30. )
Aesop.203.1 Ἀνήρ τις ἀποδημήσας, εἶτα δὲ πάλιν πρὸς τὴν ἑαυτοῦ γῆν ἐπανελθὼν, ἄλλα τε πολλὰ ἐν διαφόροις ἠνδραγαθηκέναι χώραις ἐκόμπαζε, καὶ δὴ κἀν τῇ Ῥόδῳπεπηδηκέναι πήδημα, οἷον οὐδεὶς τῶν ἐπʼ αὐτοῦ δυνατὸς ἂν εἴη πηδῆσαι. Πρὸς ταῦτα δὲ καὶ μάρτυραςτοὺς ἐκεῖ παρόντας ἔλεγεν ἔχειν. Τῶν δὲ παρόντων τιςὑπολαβὼν ἔφη· „ὦ οὗτος, εἰ ἀληθὲς τοῦτʼ ἔστιν, οὐδὲν δεῖ σοι μαρτύρων· ἰδοὺ ἡ Ῥόδος, ἰδοῦ καὶ τὸ πήδημα.“
Aesop.203.2 Ὁ μῦθος δηλοῖ, ὅτι, ἐὰν μὴ πρόχειρος ἡ τοῦ πράγματος ἀπόδειξις ᾖ, πᾶς λόγος περιττός ἐστιν.
Aesop.203b.HEAD 203b. Ἄλλως. Πέταθλος κομπαστής. (S. 33.)
Aesop.203b.1 Ἀνὴρ πένταθλος ἐπʼ ἀνανδρίᾳ ἑκάστοτε ὑπὸ τῶνπολιτῶν ὀνειδιζόμενος, ἀποδημήσας ποτὲ καὶ μετὰ χρό-νον ἐπανελθὼν, ἀλαζονευόμενος ἔλεγεν, ὡς πολλὰμὲν) καὶ ἐν ἄλλαις πόλεσιν ἀνδραγαθήσας ἐν τῇ Ῥόδῳτοιοῦτον ἥλατο πήδημα, ὡς μηδένα τῶν Ὀλυμπιονικῶνἐφικέσθαι· καὶ τούτου μάρτυρας ἔφη παρέξεσθαι τοὺςπαρατετυχηκότας ἄνδρας, ἄν ἄρα ποτὲ ἐπιδημήσωσι.Τῶν δὲ παρόντων τις ὑποτυχὼν ἔφη πρὸς αὐτόν· ,,ἀλλʼὦ φίλε, εἰ τοῦτο ἀληθές ἐστιν, οὐδὲν δεῖ σοι μαρτύ-ρων· αὕτη γὰρ Ῥόδος καὶ πήδημα.
Aesop.203b.2 Ὁ λόγος δηλοῖ, ὅτι, ὧν πρόχειρος ἡ διʼ ἔργωνπεῖρα, περὶ τούτων πᾶς λόγος περιττός ἐστι.
Aesop.204.HEAD 204. Κόραξ καὶ Ἀλώπηξ. (S. 123. C. 204. B.77.)
Aesop.204.1 Κόραξ κρέας ἁρπάσας ἐπί τινος δένδρου ἐκάθισεν·ἀλώπηξ δὲ θεασαμένη αὐτὸν καὶ βουλομένη τοῦ κρέωςπεριγενέσθαι, στᾶσα ἐπῄνει αὐτὸν ὡς εὐμεγέθη τε καὶκαλὸν, λέγουσα καὶ, ὡς πρέπει αὐτῷ μάλιστα τῶν ὀρνέων βασιλεύειν, καὶ τοῦτο πάντως ἄν γένοιτο, εἰ φωνὴν εἶχεν. Ὁ δὲ παραστῆσαι αὐτῇ βουλόμενος, ὅτι καὶφωνὴν ἔχει, βαλὼν τὸ κρέας μεγάλως ἐκεκράγει· ἐκείνηδὲ προσδραμοῦσα καὶ τὸ κρέας ἁρπάσασα ἔφη· „ὦκόραξ, ἔχεις τὰ πάντα· νοῦν μόνον κτῆσαι.“
Aesop.204.2 Πρὸς ἄνδρα ἀνόητον ὁ λόγος εὔκαιρος.
Aesop.204b.HEAD 204b. Ἄλλως. (C. 204. F. 216.)
Aesop.204b.1 Τῷ κόρακι τὸ θήραμα τυρὸς ἦν, καὶ ἐν μετεώρῳφέρων ἐκάθητο. Ἰδοῦσα δὲ ἀλώπηξ ἀπάτῃ περιενόστειτὸν κόρακα· „τί ταῦτα ;“ λέγουσα· „μετριότητι μὲν,ὦ κόραξ, διενήνοχας σώματος, χροιὰν δὲ φέρεις τῇ τῶνὀρνίθων ἡγεμονίᾳ προσήκουσαν· εἰ δὲ καὶ φωνὴ παρῆν,ἅπασαν ἄν εἶχες τὴν τῶν ὀρνίθων ἀρχήν.“ Ταῦταδὲ εἶπε πρὸς ἀπάτην. Ὁ δὲ ὑπαχθεὶς, τὸν τυρὸν ἐκβαλὼν, ἀνέκραγε μέγιστον, φωνῆς ἐπίδειξιν τὴν ἀφαίρεσιν ποιῶν τοῦ θηράματος. δὲ λαβοῦσα „φωνὴ μὲν,ὦ κόραξ,“ εἶπεν „προσῆν, ὁ δὲ νοῦς ἐπιλέλοιπεν.“
Aesop.204b.2 Ἐχθροῖς πειθαρχῶν ὑποστήσῃ τὴν βλάβην.
Aesop.205.HEAD 205. Κόραξ καὶ Ἑρμῆς. (C. 205. F. 287.)
Aesop.205.1 Κόραξ ὑπὸ παγίδος κρατηθεὶς, ηὔξατο τῷ Ἀπόλλωνι,  λιβανωτὸν ἐπιθύσειν ὑπισχνῶν. Σωθεὶς δʼ ἐκτοῦ κινδύνου, τῆς ὑποσχέσεως ἐπελάθετο. Πάλιν δὲὑφʼ ἑτέρας κρατηθεὶς παγίδος, ἀφεὶς τὸν Ἀπόλλωνα,τῷ Ἑρμῇ ὑπέσχετο θῦσαι. Ὁ δὲ πρὸς αὐτὸν ἔφη· „ὦκάκιστε, πῶς σοι πιστεύσω, ὃς τὸν πρότερον δεσπότηνἤρνησας καὶ ἠδίκησας;“
Aesop.205.2 Ὅτι οἱ πρὸς τοὺς εὐεργετοῦντας ἀγνώμονες γενόμενοι,  ἐν περιστάσει ἐμπεσόντες, οὐχ ἕξουσι βοήθειαν.
Aesop.206.HEAD 206. Κόραξ καὶ Κύκνος. (C. 305. F. 222.)
Aesop.206.1 Ἑωρακὼς τὸν κύκνον ὁ κόραξ ἐζήλου τοῦ χρώμα-τος. Οἰηθεὶς δὲ εἶναι τοιοῦτον οἷς ἀπελούετο, τοὺςβωμοὺς ἐκλιπὼν, ὅθεν ἐτρέφετο, λίμναις καὶ ποταμοῖςἐνδιέτριβε. Καὶ τὸ μὲν σῶμα φαιδρύνων οὐκ ἤμειβε,τροφῆς δὲ ἀπορῶν διεφθείρετο.
Aesop.206.2 Φύσιν οὐκ οἶδε μεταβάλλειν ἡ δίαιτα.
Aesop.207.HEAD 207. Κόραξ καὶ Ὄφις. (S. 127. C. 100. F . 252.)
Aesop.207.1 Κόραξ τροφῆς ἀπορῶν ὡς ἐθεάσατο ὄφιν ἔν τινιεὐηλίῳ τόπῳ κοιμώμενον, τοῦτον καταπτὰς ἥρπασε.Τοῦ δὲ ἐπιστραφέντος καὶ δακόντος αὐτὸν, ἀποθνήσκειν μέλλων ἔφη· „ἀλλʼ ἔγωγε δείλαιος, ὅτι τοιοῦτονἕρμαιον εὗρον, ἐξ οὐ καὶ ἀπόλλυμαι.“
Aesop.207.2 Οὗτος ὁ λόγος λεχθείη ἂν πρὸς ἄνδρα, ὅς διὰ θησαυροῦ εὕρεσιν καὶ περὶ σωτηρίας ἐκινδύνευσε.
Aesop.207b.HEAD 207b. Ἄλλως. Ἰκτῖνος καὶ Ὄφις. (F. 352. C. 404.)
Aesop.207b.1 Ἰκτῖνος ὄφιν ἄνω πετάσας φέρει. Ὁ δὲ ἐπιστρα-φεὶς, καὶ δακὼν τοῦτον [αὖθις] εὐθὺς ἔκτεινεν. Ὁ δʼὄφις ἀνεβόα· „ἵνα τί ἄρα οὕτως αὐτὸς ἐμάνης, ὥστετοὺς μηδὲν ὅλως ἠδικηκότας βλάπτειν ἐβούλου καὶθάνατον προσάγειν ; ὅμως πέπονθας ὅ ἐβούλου μοιπρᾶξαι.“
Aesop.207b.2 Ὅτι πλεονεξίᾳ τις προσέχων καὶ τοὺς ἀσθενεῖς ἀδικῶν, ἰσχυροτέροις ἐμπεσών ποτε, καὶ μὴ ἐλπίζων, ἐκτίσει ἃ πρότερον πεποίηκε κακά.
Aesop.208.HEAD 208. Κόραξ νοσῶν. (C. 132 et p. 334. F. 87. B. 78.)
Aesop.208.1 Κόραξ νοσῶν ἔφη τῇ μητρί· „εὔχου τοῖς θεοῖς καὶμὴ θρήνει.“ δʼ ὑπολαβοῦσα ἔφη· „τίς σε, τέκνον,τῶν θεῶν ἐλεήσει ; τίνος γὰρ κρέας ὑπὸ σοῦγε οὐκἐκλάπη;“
Aesop.208.2 Ὁ μῦθος δηλοῖ, ὅτι οἱ πολλούς ἐχθροὺς ἐν βίῳἔχοντες οὐδένα φίλον ἐν ἀνάγκῃ εὑρήσουσιν.
Aesop.209.HEAD 209. Κορυδαλλός. (C. 55. F. 228.)
Aesop.209.1 Κορυδαλλὸς, εἰς πάγην ἁλοὺς, θρηνῶν ἔλεγεν·„οἴμοι τῷ ταλαιπώρῳ καὶ δυστήνῳ πτηνῷ· οὐ χρυσὸνἐνοσφισάμην τινὸς, οὐκ ἂργυρον, οὐκ ἄλλο τι τῶν τιμίων· κόκκος δὲ σίτου μικρὸς τὸν θάνατόν μοι προὐξένησεν.“
Aesop.209.2 Ὁ μῦθος πρὸς τοὺς διὰ κέρδος εὐτελὲς μέγαν ὑφισταμένους κίνδυνον.
Aesop.210.HEAD 210. Κορυδαλλὸς καὶ Γεωργός. (F. 379. C. 42Ι. B.88.)
Aesop.210.1 Κορυδαλὸς ἦν τις ἐν χλόῃ νεοσσεύων,ὁ τῷ χαραδριῷ πρὸς τὸν ὄρθρον ἀντᾴδων,ὃς παῖδας εἶχε ληίου κόμῃ θρέψαςλοφῶντας ἤδη καὶ πτεροῖσιν ἀκμαίους.ὁ δὲ τῆς ἀρούρης δεσπότης ἐποπτεύων,ὡς ξηρὸν εἶδε τὸ θέρος, εἶπε· „νῦν ὥρηπάντας λαβεῖν μοι τοὺς φίλους, ἵνʼ ἀμήσω.“καί τις κορυδαλοῦ τῶν λοφηφόρων παίδωνἤκουσεν αὐτοῦ τῷ τε πατρὶ μηνύει,σκοπεῖν κελεύων ποῦ σφέας μεταστήσει.ὁ δʼ εἶπεν· „οὔπω καιρός ἐστι νῦν φεύγεινὃς γὰρ φίλοις πέποιθεν οὐκ ἄγαν σπεύδει.“ὡς δʼ αὖθις ἐλθών ἡλίου δʼ ὑπʼ ἀκτίνωνἤδη ῥέοντα τὸν στάχυν θεωρήσας,μισθὸν μὲν ἀμητῆρσιν αὔριον πέμψειν,μισθὸν δὲ πᾶσι δραγματηφόροις δώσεινεἶπεν, κορυδαλὸς παισὶ νηπίοις οὕτως·„νῦν ἔστιν ὥρη, παῖδες, ἀλλαχοῦ φεύγειν,ὅτʼ αὐτὸς αὑτῷ κοὐ φίλοισι πιστεύει.“
Aesop.210.2 Ὁ μῦθος διδάσκει ἡμᾶς ἐμπιμελεῖσθαι τῶν οἰκείων,ὅση δύναμις, καὶ μὴ καταφρονεῖν, θαῤῥοῦντας ταῖςτῶν φίλων συνδρομαῖς.
Aesop.211.HEAD 211. Κορυδὸς θάπτων τὸν πατέρα.(C. 388. ex Aristoph. Avibus v. 471 sqq.)
Aesop.211.1 Ἀμαθὴς γὰρ ἔφυς κοὐ πολυπράγμων, οὐδʼ Αἴσωπονπεπάτηκας,ὃς ἐφασκε λέγων κορυδὸν πάντων πρώτην ὄρνιθα γενέσθαι,προτέραν τῆς γῆς, κἄπειτα νόσῳ τὸν πατέρʼ αὐτῆς ἀποθνήσκειν·γῆν δʼ οὐκ εἶναι, τὸν δὲ προκεῖσθαι πεμπταῖον· τὴνδʼ ἀποροῦσανὑπʼ ἀμηχανίας τὸν πατέρʼ αὐτῆς ἐν τῇ κεφαλῇ κατορύξαι.
Aesop.212.HEAD 212. Κορώνη καὶ Κόραξ. (S. l24. C.98. F. 250)
Aesop.212.1 Κορώνη, φθονήσασα κόρακι ἐπὶ τῷ διὰ οἰωνῶνμαντεύεσθαι ἀνθρώποις καὶ τὸ μέλλον προφαίνειν καὶδιὰ τοῦτο ὑπʼ αὐτῶν μαρτυρεῖσθαι, ἠβουλήθη τῶναὐτῶν ἐφικέσθαι. Καὶ δὴ θεασαμένη τινὰς ὁδοιπόρουςπαριόντας, ἧκεν ἐπί τι δένδρον καὶ στᾶσα μεγάλωςἐκεκράγει· τῶν δὲ πρὸς τὴν φωνὴν ἐπιστραφέντων καὶκαταπλαγέντων, εἷς τις ὑποτυχὼν ἔφη· ,,ἀλλʼ ἀπίω-μεν, ὦ φίλοι· κορώνη γάρ ἐστιν, ἥτις κεκραγυῖα οἰω-νὸν οὐκ ἔχει.“
Aesop.212.2 Οὕτω καὶ τῶν ἀνθρώπων οἱ τοῖς κρείττοσιν ἀνθαμιλλώμενοι πρὸς τῷ τῶν ἴσων μὴ ἐφικέσθαι καὶ γέλωταὀφλισκάνουσι.
Aesop.213.HEAD 213. Κορώνη καὶ Κύων. (C. 99. F. 25l. S. l26.)
Aesop.213.1 Κορώνη, Ἀθηνᾷ θύουσα, κύνα ἐπὶ ἑστίασιν ἐκάλει.Ὁ δὲ πρὸς αὐτὴν ἔφη· „τί μάτην τὰς θυσίας ἀναλίσκεις; ἡ γὰρ θεὸς οὕτω σε μισεῖ, ὡς κὰκ τῶν συντρόφων σοι οἰωνῶν τὴν πίστιν περιελεῖν.“ Καὶ ἡκορώνη πρὸς αὐτόν· „διὰ τοῦτο μᾶλλον αὐτῇ θύω, ἵναδιαλλαγῇ μοι.“
Aesop.213.2 Ὁ μῦθος δηλοῖ, ὅτι πολλοὶ διὰ κέρδος τοὺς ἐχθροὺςεὐεργετεῖν οὐκ ὀκνοῦσιν.
Aesop.214.HEAD 214. Κοχλίαι. (C. 78. F.236. S. 54)
Aesop.214.1 Γεωργοῦ παῖς ὤπτα κοχλίας. Ἀκούσας δὲ αὐτῶντρυζόντων, ἔφη· „ὦ κάκιστα ζῶα, τῶν οἰκιῶν ὑμῶἐμπιπραμένων, αὐτοὶ ἄδετε;“
Aesop.214.2 Ὁ μῦθος δηλοῖ, ὅτι πᾶν τὸ παρὰ καιρὸν δρώμενονἐπονείδιστον.
Aesop.215.HEAD 215. Κύκνος. (C.74. F.200.)
Aesop.215.1 Ἀνὴρ εὐπορῶν χῆνά τε ἅμα καὶ κύκνον ἔτρεφεν,οὐκ ἐπὶ τοῖς αὐτοῖς μέντοι· τὸν μὲν γὰρ ᾠδῆς, τὸν δὲτραπέζης ἕνεκεν. Ἐπεὶ δὲ ἔδει τὸν χῆνα παθεῖν ἐφʼ οἷςἐτρέφετο, νὺξ μὲν ἦν, καὶ διαγινώσκειν ὁ καιρὸς οὐκἀφῆκεν ἑκάτερον. Ὁ δὲ κύκνος, ἀντὶ τοῦ χηνὸς ἀπαχθεὶς, ᾄδει τι μέλος θανάτου προοίμιον· καὶ τῇ μὲν ᾠδῇμηνύει τὴν φύσιν, τὴν δὲ τελευτὴν διαφεύγει τῷ μέλει.Ὁ μῦθος δηλοῖ, ὅτι πολλάκις ἡ μουσικὴ τελευτῆςἀναβολὴν ἀπεργάζεται.
Aesop.216.HEAD 216. Κύκνος. (C.206. F.288.)
Aesop.216.1 Τοὺς κύκνους φασὶ παρὰ τὸν θάνατον ᾄδειν. Καὶδή τις περιτυχὼν κύκνῳ πωλουμένῳ, καὶ ἀκούσας, ὅτιεὐμελέστατον ζῶον, ἠγόρασε. Καὶ ἔχων ποτὲ σύνδειπνον,προσελθὼν παρεκάλει αὐτὸν ᾆσαι παρὰ τὸν πότον. Τοῦ δὲ τότε μὲν ἡσυχάσαντος, ὕστερον δέ ποτε,ὡς ἐνόησεν, ὅτι ἀποθνήσκειν ἔμελλε, θρηνοῦντος αὑτὸν,ὁ δεσπότης ἀκούσας ἔφη· „ἀλλʼ εἰ σὺ οὐκ ἄλλωςᾄδεις, ἐὰν μὴ ἀποθνήσκῃς, ἐγὼ μάταιος ἤμην τότε, ὅτεσε παρεκάλουν, ἀλλʼ οὐκ ἔθυον.“
Aesop.216.2 Οὕτω τινὲς τῶν ἀνθρώπων, ἃ μὴ βούλονται ἑκουσίως ποιεῖν, ἄκοντες ταῦτα ἐπιτελοῦσιν.
Aesop.217.HEAD 217. Κύνες δύο. (S. 93. C. 92.
Aesop.217.1 Ἔχων τις δύο κύνας, τὸν μὲν θηρεύειν ἐδίδαξε, τὸνδὲ οἰκουρὸν ἐποίησε. Καὶ δὴ, εἴ ποτε ὁ θηρευτικὸςἐξιὼν πρὸς ἄγραν συνελάμβανέ τι, ἐκ τούτου μέρος καὶτῷ ἑτέρῳ παρέβαλλεν. Ἀγανακτοῦντος δὲ τοῦ θηρευτικοῦ, καὶ τὸν ἕτερον ὀνειδίζοντος, εἴγε αὐτὸς μὲνἐξιὼν διόλου μοχθεῖ, ὁ δὲ οὐδὲν ποιῶν τοῖς ἑαυτοῦ πόνοις ἐντρυφᾷ, ἐκεῖνος ἔφη πρὸς αὐτόν· „ἀλλὰ μὴ ἐμὲμέμφου, τὸν δεσπότην δὲ, ὅς οὐ πονεῖν με ἐδίδαξεν,ἀλλʼ ἀλλοτρίους πόνους ἐσθίειν.“
Aesop.217.2 Οὕτω καὶ τῶν παίδων οἱ ῥᾴθυμοι οὐ μεμπτέοι εἰσὶν,  ὅταν αὐτοὺς οἱ γονεῖς οὕτως ἀγάγωσιν.
Aesop.218.HEAD 218. Κύνες λιμώττουσαι. (S. 134. C.207. F.289.)
Aesop.218.1 Κύνες λιμώττουσαι, ὡς ἐθεάσαντο ἔν τινι ποταμῷβύρσας βρεχομένας, μὴ δυνάμεναι αὐτῶν ἐφικέσθαι,συνέθεντο ἀλλήλαις, ὅπως τὸ ὕδωρ ἐκπίωσιν, εἶθʼ οὕτως ἐπὶ τὰς βύρσας παραγένωνται. Συνέβη δʼ αὐτὰςπινούσας διαῤῥαγῆναι πρὶν ἢ τῶν βυρσῶν ἐφικέσθαι.
Aesop.218.2 Οὕτως ἔνιοι τῶν ἀνθρώπων διʼ ἐλπίδα κέρδουςἐπισφαλεῖς μόχθους ὑφιστάμενοι φθάνουσι πρότερονκαταναλισκόμενοι ἤ ὧν βούλονται περιγενόμενοι.
Aesop.219.HEAD 219. Κύνες καὶ Ἀλώπηξ. (C.376. F.336.)
Aesop.219.1 Λέοντος δορὰν κύνες εὑρόντες, διεσπάραττον ταύτην. Τούτοις δὲ ἀλώπηξ ἰδοῦσα ἔφη· „εἰ οὗτος ὁ λέωντοῖς ζῶσι συνῆν, εἴδετε ἂν τοὺς αὐτοῦ ὄνυχας ἰσχυροτέρους τῶν ὑμετέρων ὀδόντων.“
Aesop.219.2 Ὁ μῦθος δηλοῖ τοὺς τῶν ἐνδόξων καταφρονοῦντας,ὅταν τῆς δόξης ἐκπίπτωσιν.
Aesop.220.HEAD 220. Κυνηγὸς καὶ Ἁλιεύς. (Β. 61.)
Aesop.220.1 Ἤιει κυνηγὸς ἐξ ὄρους κυνηγήσας,ᾔει δὲ γριπεὺς κύρτον ἰχθύων πλήσας.καί πως συνηβόλησαν οἱ δύʼ ἀλλήλοις·χὡ μὲν κυνηγὸς ἰχθύων ἁλιπλώων,θήραν δʼ ὁ γριπεὺς ᾑρέτιζεν ἀγρείην,ἃ τʼ εἶχον ἀντέδωκαν· εἶτα τὴν θήρηνἤμειβον αἰεί, δεῖπνα δʼ εἶχον ἡδίω,ἕως τις αὐτοῖς εἶπεν· „ἀλλὰ καὶ τούτωντὸ χρηστὸν ἐξολεῖτε τῇ συνηθείᾳ,πάλιν δʼ ἕκαστος ἃ πρὶν εἶχε ζητήσει.“
Aesop.220.2 Ὅτι πᾶς δυσάρεστος, τοῦ παρόντος ἡδέος μικρόν τιἀπολαύσας, εὐθὺς τὴν ἐπιθυμίαν ἐφʼ ἕτερον τρέπει.
Aesop.221.HEAD 221. Κυνόδηκτος. (C. 25 et p.293. F. 55. S. 64. )
Aesop.221.1 Δηχθείς τις ὑπὸ κυνὸς τὸν ἰασόμενον περιῄει ζητῶν.Ἐντυχὼν δέ τις αὐτῷ καὶ γνοὺς ὅ ζητεῖ, „ὦ οὗτος“ εἶπεν, „εἰ σώζεσθαι βούλει, λαβὼν ἄρτον, καὶτούτῳ τὸ αἷμα τῆς πληγῆς ἐκμάξας, τῷ δακόντι κυνὶφαγεῖν ἐπίδος.“ Κἀκεῖνος γελάσας ἔφη· „ἀλλʼ εἰ τοῦτοποιήσω, δεήσει με ὑπὸ πάντων τῶν ἐν τῇ πόλει κυνῶνδηχθῆναι.“
Aesop.221.2 μῦθος δηλοῖ, ὅτι καὶ τῶν ἀνθρώπων οἱ πονηροὶεὐεργετούμενοι μᾶλλον ἀδικεῖν παροξύνονται.
Aesop.222.HEAD 222. Κυνὸς οἰκία.(C. 3l7. F. 388. ex Plut. VII Sap. Conv. c. 14.)
Aesop.222.1 Κύων, ἐν τῷ χειμῶνι συστρεφόμενος καὶ συσπειρώμενος διὰ τὸ ῥιγοῦν, οἰκίαν ποιεῖν διενοεῖτο. Θέρους δʼ οὖ πάλιν ἐκτεταμένος καθεύδων, ἐφαίνετο μέγας ἑαυτῷ, καὶ οὔτε ἀναγκαῖον ἡγεῖτο οὔτε μικρὸνἔργον, οἰκίαν περιβάλλεσθαι τοιαύτην.
Aesop.223.HEAD 223. Κύων. (C. 208. F.290.)
Aesop.223.1 Ὠά τις κύων καταπίνειν εἰθισμένος, ἰδών τινακόχλον, χάνος τὸ στόμα αὑτοῦ, μεγίστῃ συνολκῇ καταπέπωκε τοῦτον, οἰηθεὶς ὠὸν εἶναι. Βαρούμενος δὲ τὰσπλάγχνα καὶ ὀδυνόμενος, ἔλεγε· „δίκαια ἔγωγε πέπονθα, εἴγε πάντα τὰ περιφερῆ ὠὰ πεπίστευκα.“
Aesop.223.2 Διδάσκει ἡμᾶς ὁ λόγος, ὅτι οἱ ἀδικάστως πρᾶγμαπροσιόντες λανθάνουσιν ἑαυτοὺς περιπείροντες ἀτόποις.
Aesop.224.HEAD 224. Κύων. (C. 210. F. 29I. B. 104.)
Aesop.224.1 Λάθρᾳ κύων ἔδακνε. Τούτῳ δὲ ὁ δεσπότης κώδωνα ἐκρέμασεν, ὥστε πρόδηλον εἶναι τοῖς πᾶσιν. Οὗτος δὲ, τὸν κώδωνα σείων, ἐν τῇ ἀγορᾷ ἠλαζονεύετο.Γραῦς δὲ εἶπεν αὐτῷ κύων· „τί φαντάζῃ; οὐ διʼ ἀρετὴν τοῦτον φορεῖς, ἀλλὰ διʼ ἔλεγχον τῆς κεκρυμμένηςσου κακίας.“
Aesop.224.2 Ὅτι οἱ τῶν ἀλαζονευομένων κενόδοξοι τρόποι πρόδηλοί εἰσι δηλοῦντες τὴν ἀφανῆ κακίαν.
Aesop.225.HEAD 225. Κύων καὶ Ἀλεκτρυών. (C. 36 et p. 297. F.88.)
Aesop.225.1 Κυὼν καὶ ἀλεκτρυὼν, ἑταιρείαν ποιησάμενοι,ὥδευον. Ἑσπέρας δὲ καταλαβούσης, ὁ μὲν ἀλεκτρυὼν ἐπὶδένδρου ἐκάθευδεν ἀναβὰς, ὁ δὲ κυὼν πρὸς τῇ ῥίζῃτοῦ δένδρου, κοίλωμα ἔχοντος. Τοῦ δὲ ἀλεκτρυόνοςκατὰ τὸ εἰωθὸς νύκτωρ φωνήσαντος, ἀλώπηξ ἀκούσασα πρὸς αὐτὸν ἔδραμε, καὶ στᾶσα κάτωθεν πρὸς ἑαυτὴν κατελθεῖν ἠξίου· ἐπιθυμεῖν γὰρ ἀγαθὴν οὕτω φωνὴν ζῶον ἔχον ἀσπάσασθαι. Τοῦ δὲ εἰπόντος, τὸνθυρωρὸν πρότερον διυπνίσαι, ὑπὸ τὴν ῥίζαν καθεύδοντα, ὡς ἐκείνου ἀνοίξαντος κατελθεῖν, κἀκείνηςζητούσης αὐτὸν φωνῆσαι, ὁ κύων αἴφνης πηδήσας αὐτὴν διεσπάραξεν.
Aesop.225.2 Ὁ μῦθος δηλοῖ, ὅτι οἱ φρόνιμοι τῶν ἀνθρώπωντοὺς ἐχθροὺς ἐπελθόντας πρὸς ἰσχυροτέρους πέμπουσιπαραλογιζόμενοι.
Aesop.226.HEAD 226. Κύων καὶ Ἀλώπηξ. (S. 13Ι. C. 211. F.292.)
Aesop.226.1 Κύων θηρευτικὸς, λέοντα ἰδὼν, τοῦτον ἐδίωκεν·ὡς δὲ ἐπιστραφεὶς ἐκεῖνος ἐβρυχήσατο, φοβηθεὶς εἰςτοὐπίσω ἔφυγεν. Ἀλώπηξ δὲ θεασαμένη αὐτὸν ἔφη·„ὦ κακὴ κεφαλὴ, σὺ λέοντα ἐδίωκες, οὗ οὐδὲ τὸν βρυχηθμὸν ὑπέμεινας;“
Aesop.226.2 Ὁ λόγος λεχθείη ἂν ἐπʼ ἀνδρῶν αὐθαδείᾳ συνόντων, oἳ κατὰ πολὺ δυνατωτέρων συκοφαντεῖν ἐπιχειροῦντες, ὅταν ἐκεῖνοι ἀντιστῶσιν, εὐθέως ἀναχαιτίζονται.
Aesop.227.HEAD 227. Κύων καὶ Δεσπότης. (B. 110. )
Aesop.227.1 Μέλλων ὁδεύειν τῆς κυνός τις ἑστώσηςεἶπεν· „τί χάσκεις; πάνθʼ ἕτοιμά σοι ποίει·μετʼ ἐμοῦ γὰρ ἥξεις .“ ἡ δὲ κέρκον οὐραίηςἄρασά φησι· „πάντʼ ἔχω· σὺ δὲ βραδύνεις.“
Aesop.227.2 Πρὸς ἄνδρα ἀπαρασκεύαστον, τὸν ἐν ἑτοιμασίᾳὄντα περὶ συνοδοιπορίας κατεπείγοντα, ὁ λόγος εὔκαιρος.
Aesop.228.HEAD 228. Κύων καὶ Ἵππος [ἢ Κύων ἐν φάτνῃ].(C. 334. F. 404. ex Luc. adv. indoctum c. 30.)
Aesop.228.1 Κύων τις, ἐν φάτνῃ κατακειμένη, οὔτε αὐτὴ τῶνκριθῶν ἤσθιεν, οὔτε τῷ ἵππῳ δυναμένῳ φαγεῖν ἐπέτρεπεν.
Aesop.229.HEAD 229. Κύων καὶ Λαγωός. (C. 354. p.229. B. 87.)
Aesop.229.1 Κύων λαγωὸν διώξας ἐκράτησε· καὶ ποτὲ μὲνἔδακνε, ποτὲ δὲ σαίνων προσέχαιρε καὶ ἐφίλει. Καὶ ὁλαγωὸς εἶπεν· „εἰ μὲν φίλος εἶ, τί δάκνεις; εἰ δὲἐχθρὸς, τί σαίνεις οὐράν;“
Aesop.229b.HEAD 229b. Ἄλλως. (S. 135. C. 354. F. 346.)
Aesop.229b.1 Κύων θηρευτικὸς λαβών ποτε λαγωὸν, τοῦτον πῇμὲν ἔδακνε, πῇ δʼ αὐτοῦ τὰ χείλη περιέλειχεν· ὁ δʼἀπαυδήσας ἔφη πρὸς αὐτόν· „ἀλλʼ, ὦ οὗτος, παῦσαίμε δάκνων ἢ καταφιλῶν, ἵνα γνῶ, πότερον ἐχθρὸς ἢφίλος μου καθέστηκας.“
Aesop.229b.2 Πρὸς ἄνδρα ἀμφίβολον ὁ λόγος εὔκαιρος.
Aesop.230.HEAD 230. Κύων καὶ Λύκαινα. (C. 38l. F. 342.)
Aesop.230.1 Κύων, καταδιώκων λύκαιναν, ἐφρυάττετο τῇ τετῶν ποδῶν ταχυτῆτι καὶ τῇ ἰδίᾳ ἰσχύϊ, καὶ ἐδόκει φεύγειν τὸν λύκον διʼ οἰκείαν δῆθεν ἀσθένειαν. Στραφεὶςοὖν ὁ λύκος ἔφησε πρὸς τὸν κύνα· „οὐ σὲ δέδοικα,ἀλλὰ τὴν τοῦ σοῦ δεσπότου καταδρομήν.“
Aesop.230.2 Ὁ μῦθος οὗτος δηλοῖ, ὅτι οὐ δεῖ τινα ἐγκαυχᾶσθαιτῇ τῶν ἑτέρων γενναιότητι.
Aesop.231.HEAD 231. Κύων καὶ Λύκος. (C. 35 et p.296. F.86. S. 133.)
Aesop.231.1 Κύων πρὸ ἐπαύλεώς τινος ἐκάθευδε. Λύκου δʼἐπιδραμόντος καὶ βρῶμα μέλλοντος θύσειν αὐτὸν, ἐδεῖτομὴ νῦν αὐτὸν καταθῦσαι. „Νῦν μὲν γὰρ“ φησὶ „λεπτόςεἰμι καὶ ἰσχνός· ἂν δὲ μικρὸν ἀναμείνῃς, μέλλουσιν οἱ ἐμοὶ δεσπόται ποιήσειν γάμους, κἀγὼ τηνικαῦταπολλὰ φαγὼν πιμελέστερος ἔσομαι, καὶ σοὶ ἡδύτερονβρῶμα γενήσομαι.“ Ὁ μὲν οὖν λύκος πεισθεὶς ἀπῆλθε·μεθʼ ἡμέρας δʼ ἐπανελθὼν εὗρεν ἄνω ἐπὶ τοῦ δώματοςτὸν κύνα καθεύδοντα, καὶ στὰς κάτωθεν πρὸς ἑαυτὸνἐκάλει, ὑπομιμνήσκων αὐτὸν τῶν συνθηκῶν. Καὶ ὁκύων· „ἀλλʼ, ὦ λύκε, εἰ τὸ ἀπὸ τοῦδε πρὸ τῆς ἐπαύλεώς με ἴδοις καθεύδοντα, μηκέτι γάμους ἀναμείνῃς.“
Aesop.231.2 Ὁ μῦθος δηλοῖ, ὅτι οἱ φρόνιμοι τῶν ἀνθρώπων,ὅταν περί τι κινδυνεύσαντες σωθῶσι, διὰ βίου τοῦτοφυλάττονται.
Aesop.232.HEAD 232. Κύων καὶ Μάγειρος. (C. 34. F.227.)
Aesop.232.1 Κύων εἰσπηδήσας εἰς μαγειρεῖον καὶ τοῦ μαγείρουἀσχολουμένου καρδίαν ἁρπάσας, ἔφυγεν. Ὁ δὲ μάγειροςἐπιστραφεὶς, ὡς εἶδεν αὐτὸν φεύγοντα, εἶπεν· „ὦοὗτος, ἴσθι ὡς, ὅπουπερ ἄν ᾖς, φυλάξομαί σε· οὐγὰρ ἀπʼ ἐμοῦ καρδίαν εἴληφας, ἀλλʼ ἐμοὶ καρδίαν δέ-δωκας.“
Aesop.232.2 Ὁ μῦθος δηλοῖ, ὅτι πολλάκις τὰ παθήματα τοῖςἀνθρώποις μαθήματα γίνονται.
Aesop.233.HEAD 233. Κύων κρέας φέρουσα.(S. 132. C. 209. F .219 et 339. B. 79.)
Aesop.233.1 Κύων κρέας ἔχουσα ποταμὸν διέβαινε· θεασαμένηδὲ τὴν ἑαυτῆς σκιὰν κατὰ τοῦ ὕδατος, ὑπέλαβεν ἑτέρανκύνα εἶναι, μεῖζον κρέας ἔχουσαν· διόπερ ἀφεῖσατὸ ἴδιον ὥρμησεν ὡς τὸ ἐκείνης ἀφαιρησομένη. Συνέβηδʼ αὐτῇ ἀμφοτέρων στερηθῆναι, τοῦ μὲν μὴ ἐφικομένῃ,διότι μηδὲ ἦν, τοῦ δʼ, ὅτι ὑπὸ τοῦ ποταμοῦ παρεσύρη.
Aesop.233.2 Πρὸς ἂνδρα πλεονέκτην ὁ λόγος εὔκαιρος.
Aesop.234.HEAD 234. Κώνωψ καὶ Λέων. (C. 146. F. 259.)
Aesop.234.1 Κώνωψ πρὸς λέοντα ἐλθὼν εἶπεν· „οὔτε φοβοῦμαί σε, οὔτε δυνατώτερός μου εἶ· εἰ δὲ μὴ, τίς σοίἐστιν ἡ δύναμις; ὅτι ξύεις τοῖς ὄνυξι, καὶ δάκνεις τοῖςὀδοῦσι; τοῦτο καὶ γυνὴ τῷ ἀνδρὶ μαχομένη ποιεῖ. Ἐγὼ ,δὲ λίαν ὑπάρχω σου ἰσχυρότερος· εἰ δὲ θέλεις, ἔλθωμενκαὶ εἰς πόλεμον. Καὶ σαλπίσας ὁ κώνωψ ἐνεπήγετο,δάκνων τὰ περὶ τὰς ῥῖνας αὐτοῦ ἄτριχα πρόσωπα.Ὁ δὲ λέων τοῖς ἰδίοις ὄνυξι κατέλυεν ἑαυτὸν, ἕως οὗἠγανάκτησεν. Ὁ κώνωψ δὲ, νικήσας τὸν λέοντα καὶσαλπίσας καὶ ἐπινίκιον ᾄσας, ἀπέπτατο. Ἀράχνης δὲδεσμῷ ἐμπλακεὶς, ἐσθιόμενος ἀπωδύρετο, ὅτι μεγίστοιςπολεμῶν ὑπὸ εὐτελοῦς ζώου, τῆς ἀράχνης, ἀπώλετο.
Aesop.234.2 Ὁ μῦθος πρὸς τοὺς καταβάλλοντας μεγάλους καὶὑπὸ μικρῶν καταβαλλομένους.
Aesop.235.HEAD 235. Κώνωψ καὶ Ταῦρος. (S. 136. C. 213. F. 294. B.84.)
Aesop.235.1 Κώνωψ ἐπιστὰς κέρατι ταύρου, καὶ πολὺν χρόνονἐπικαθίσας, ἐπειδὴ ἀπαλλάττεσθαι ἔμελλεν, ἐπυνθάνετοτοῦ ταύρου, εἰ ἤδη βούλεται αὐτὸν ἀπελθεῖν. Ὁδὲ ὑποτυχὼν ἔφη· „ἀλλʼ οὔτε ὅτε ἦλθες, ἔγνων, οὔτεἐὰν ἀπέλθῃς, γνώσομαι.“
Aesop.235.2 Τούτῳ τῷ λόγῳ χρήσαιτο ἄν τις πρὸς ἄνδρα ἀδύ-νατον, ὃς οὔτε παρὼν οὔτε ἀπὼν ἐπιβλαβὴς ἢ ὠφέλι-μός ἐστι.
Aesop.236.HEAD 236. Λαγωοὶ καὶ Ἀλώπεκες. (S.160. C. 1Ο7 et p.319. F.108.)
Aesop.236.1 Λαγωοί ποτε πολεμοῦντες ἀετοῖς παρεκάλουν εἰςσυμμαχίαν ἀλώπεκας· αἱ δʼ ἔφασαν· „ἐβοηθήσαμεν ἄνὑμῖν, εἰ μὴ ιᾔδειμεν, τίνες ἐστὲ, καὶ τίσι πολεμεῖτε.“
Aesop.236.2 Ὁ λόγος δηλοῖ, ὅτι οἱ φιλονεικοῦντες τοῖς κρείττοσι σὺν τῷ διαμαρτεῖν καὶ καταπαίζονται.
Aesop.237.HEAD 237. Λαγωοὶ καὶ Βάτραχοι.(S. 137. F. 89. C.57 et p.310. B.25.)
Aesop.237.1 Λαγωοὶ καταγνόντες ἑαυτῶν δειλίαν ἔγνωσαν δεῖνἑαυτοὺς κατακρημνίσαι. Παραγενομένων δὲ αὐτῶν ἐπίτινα κρημνὸν, ᾧ λίμνη ἐπέκειτο, ἐνταῦθα βάτραχοιἀκούσαντες τῆς ποδοψοφίας ἑαυτοὺς εἰς τὰ βάθη τῆςλίμνης ἐδίδοσαν. Εἷς δέ τις τῶν λαγωῶν θεασάμενοςαὐτοὺς ἔφη πρὸς τοὺς ἑτέρους· „ἀλλὰ μηκέτι ἑαυτοὺςκατακρημνίσωμεν· ἰδοὺ γὰρ εὕρηνται καὶ ἡμῶν δειλότερα ζῶα.“
Aesop.237.2 Οὕτω καὶ τοῖς ἀνθρώποις αἰ τῶν ἄλλων δυστυχίαιτῶν ἰδίων δυστυχημάτων παραμύθιον γίνονται.
Aesop.237b.HEAD 237b . Αλλως. (C.57 et p.310. F. 150.)
Aesop.237b.1 Οἱ λαγωοί ποτε συνελθόντες τὸν ἑαυτῶν πρὸς ἀλλήλους  ἀπεκλαίοντο βίον, ὡς ἐπισφαλὴς εἴη καὶ δειλίαςπλέως· καὶ γὰρ [καὶ] ὑπʼ ἀνθρώπων καὶ κυνῶν καὶ ἀετῶν καὶ ἄλλων πολλῶν ἀναλίσκονται· βέλτιον οὖν εἶναι θανεῖν ἅπαξ, ἢ διὰ βίου τρέμειν. Τοῦτο τοίνυνκυρώσαντες, ὥρμησαν κατὰ ταὐτὸν εἴς τινα λίμνην,ὡς εἰς αὐτὴν ἐμπεσούμενοι καὶ ἀποπνιγησόμενοι. Τῶνδὲ καθημένων κύκλῳ τῆς λίμνης βατράχων, ὡς τὸν τοῦδρόμου κτύπον ᾔσθοντο, εὐθὺς εἰς ταύτην εἰσπηδησάντων, τῶν λαγωῶν τις, ἀγχινούστερος εἶναι δοκῶντῶν ἄλλων, ἔφη· „στῆτε, ἑταῖροι, μηδὲν δεινὸν ὑμᾶςαὐτοὺς διαπράξησθε· ἤδη, ὡς ὁρᾶτε, καὶ ἡμῶν ἕτερ᾿ἐστὶ ζῶα δειλότερα.“
Aesop.237b.2 Ὁ μῦθος δηλοῖ, ὅτι οἱ δυστυχοῦντες ἐξ ἑτέρων,χείρονα πασχόντων, παραμυθοῦνται.
Aesop.238.HEAD 238. Λαγωὸς καὶ Κύων. (B. 69.)
Aesop.238.1 Θάμνου λαγωὸν λασιόπουν ἀναστήσαςκύων ἐδίωκεν οὐκ ἄπειρος ἀγρεύειν,δρόμῳ δʼ ἐλείφθη. καί τις αἰπὄλος σκώπτων„ὁ πηλίκος σου“ φησὶν „εὑρέθη θάσσων.“ὁ δʼ εἶπεν· „ἄλλως ἄλλον ἁρπάσαι σπεύδωντρέχει τις, ἄλλως δʼ αὑτὸν ἐκ κακοῦ σώζων.“
Aesop.239.HEAD 239. Λάρος καὶ Ἰκτῖνος. (C. 214 et p. 37Ι. F. 112.)
Aesop.239.1 Λάρος ἰχθὺν καταπιὼν, καὶ τοῦ φάρυγγος αὐτοῦδιαρραγέντος, ἐπὶ τῆς ἠϊόνος ἔκειτο νεκρός. Ἰκτῖνος δὲαὐτὸν θεασάμενος ἔφη· ,, ἄξια σὺ πέπονθας, ὅτι πτηνὸς γεννηθεὶς ἐπὶ θαλάσσης τὴν δίαιταν ἐποιοῦ.“
Aesop.239.2 Οὕτως οἱ τὰ οἰκεῖα ἐπιτηδεύματα λείποντες καὶ τοῖςμὴ προσήκουσιν ἐπιβάλλοντες εἰκότως δυστυχοῦσι.
Aesop.240.HEAD 240. Λέαινα καὶ Ἀλώπηξ. (C. 215. F. 106. S. 158.)
Aesop.240.1 Λέαινα, ὀνειδιζομένη ὑπὸ ἀλώπεκος ἐπὶ τῷ διὰπαντὸς τοῦ χρόνου ἕνα τίκτειν, „ἔνα,“ ἔφη „ἀλλὰλέοντα.“
Aesop.240.2 Ὁ μῦθος δηλοῖ, ὅτι τὸ καλὸν οὐκ ἐν πλήθει, ἀλλʼἐν ἀρετῇ.
Aesop.240b.HEAD 240b. Αλλως. Λέαινα. (F. 189. C. p.372.)
Aesop.240b.1 Στάσις ἦλθε πᾶσι τοῖς τετραπόδοις, καύχημα κατέχουσα εἰς παίδων πλήθη. Καὶ δὴ ἔφασκον τῇ λεαίνῃβοῶντες· „εἰπὲ καὶ σὺ τὸ, πόσους παῖδας τίκτεις ;“ Ἡδὲ γελῶσα πρὸς αὐτοὺς ταῦτα λέγει· „σκύμνον μὲνἕνα, ἀλλὰ γενναῖον πάνυ.“
Aesop.240b.2 Ὁ μῦθος δηλοῖ, ὅτι κρείσσων εἷς ῥώμῃ σώματος καὶἀνδρείᾳ καὶ φρονήσει, ἢ πολλοὶ δειλοὶ καὶ ἄφρονες.
Aesop.241.HEAD 241. Λέοντες καὶ Λαγωοί.(C. 347. ex Aristot. Polit. III, c. 13.)
Aesop.241.1 Δημηγορούντων τῶν δασυπόδων καὶ τὸ ἴσον ἀξιούντων πάντας ἔχειν, οἱ λέοντες ἔφασαν· „οἱ λόγοι ὑμῶν,ὦ δασύποδες, ὀνύχων τε καὶ ὀδόντων, οἵων ἡμεῖς ἔχομεν, δέονται.“
Aesop.242.HEAD 242. Λέοντος βασιλεία. (C. 363. B. 102.)
Aesop.242.1 Λέων τις ἐβασίλευεν οὐχὶ θυμώδης οὐδὲ ὠμὸς οὐδὲβίαιος, ἀλλὰ πρᾷος καὶ δίκαιος, ὥσπερ ἂνθρωπος. Ἐπὶδὲ τῆς αὐτοῦ βασιλείας συναθροισμὸς ἐγένετο πάντωντῶν ζώων, δοῦναι δίκας καὶ λαβεῖν πρὸς ἄλληλα, λύκος μὲν προβάτῳ, πάρδαλις δὲ αἰγάγρῳ, ἐλάφῳ δὲτίγρις, κύων δὲ λαγωῷ. Ὁ πτὼξ δὲ ἔφη· „ηὐχόμηνἰδεῖν τὴν ἡμέραν ταύτην, ἵνα τοῖς βιαίοις φοβερὰ τὰεὐτελῆ φανῶσιν.“
Aesop.243.HEAD 243. Λέων, Ἀλώπηξ καὶ Ἔλαφος.(C. 358 ct p. 408. F. 356. cx B. 95.)
Aesop.243.1 Λέων νοσήσας ἔκειτο ἐν φάραγγι· τῇ προσφιλεῖ δὲἀλώπεκι, ᾗ προσωμίλει, εἶπεν· „εἰ θέλεις ὑγιᾶναί μεκαὶ ζῆν, τὴν ἔλαφον τὴν μεγίστην, τὴν εἰς τὸν δρυμὸνοἰκοῦσαν, τοῖς γλυκέσι σου λόγοις ἐξαπατήσασα, ἄγεεἰς (τὰς) ἐμὰς χεῖρας· ἐπιθυμῶ γὰρ αὐτῆς ἐγκάτων καὶκαρδίας.“ Ἡ δὲ ἀλώπηξ ἀπελθοῦσα εὗρε τὴν ἔλαφονσκιρτῶσαν ἐν ταῖς ὕλαις· προσπαίσασα δὲ αὐτῇ καὶχαίρειν εἰποῦσα ἔφη· ,,Ἀγαθά σοι ἦλθον μηνῦσαι· οἶδας, ὡς ὁ βασιλεὺς ἡμῶν λέων γείτων μοί ἐστι· νοσεῖδὲ καὶ ἐγγύς ἐστι τοῦ θνήσκειν. Ἐβουλεύετο οὖν, ποῖοντῶν θηρίων μετʼ αὐτὸν βασιλεύσει. Ἔφη δὲ, ὅτι σῦςμέν ἐστιν ἀγνώμων, ἄρκτος δὲ νωθρὰ, πάρδαλις δὲ θυμώδης, τίγρις ἀλαζών· ἡ ἔλαφος ἀξιωτάτη ἐστὶν εἰς βασιλείαν, ὅτι ὑψηλή ἐστι τὸ εἶδος, πολλὰ δὲ ἔτη ζῇ, καὶτὸ κέρας αὐτῆς ὄφεσι φοβερόν. Καὶ τί σοι τὰ πολλὰλέγω; ἐκυρώθης βασιλεύειν. Τί μοι ἔσται, πρώτῃ σοιεἰπούσῃ; Ἀλλʼ εὖξαί μοι σπευδούσῃ, μὴ πάλαι με ζητήσῃ· χρῄζει γάρ με σύμβουλον ἐν πᾶσιν. Εἰ δὲ ἐμοῦτῆς γραὸς ἀκούσῃ, συμβουλεύω καὶ σὲ ἐλθεῖν καὶ προσμένειν τελευτῶντι αὐτῷ. Οὕτως εἶπεν ἡ ἀλώπηξ· τῆςδὲ ὁ νοῦς ἐτυφώθη τοῖς λόγοις, καὶ ἦλθεν εἰς τὸ σπήλαιον μὴ γιγνώσκουσα τὸ μέλλον. Ὁ λέων δʼ ἐφορμήσας αὐτῇ ἐν σπουδῇ, τὰ ὦτα μόνον τοῖς ὄνυξιν ἐσπάραξεν. Ἡ δὲ ταχέως ἔσπευδεν ἐν ταῖς ὕλαις. Καὶ ἡ μὲνἀλώπηξ τὰς χεῖρας ἐκρότησεν, ὅτι εἰς μάτην ἐκοπίασεν·ὁ δὲ λέων μέγα βρυχώμενος ἐστέναξε· λιμὸς γὰρ αὐτὸνεἶχε καὶ λύπη· καὶ ἱκέτευε τὴν ἀλώπεκα ἐκ δευτέρου τιποιῆσαι, καὶ δόλῳ πάλιν ταύτην ἀγαγεῖν. δὲ εἶπε·„χαλεπὸν καὶ δύσκολον ἐπιτάττεις ἐμοὶ πρᾶγμα, ἀλλʼὅμως ὑπουργήσω σοι.“ Καὶ δὴ ὡς ἰχνευτὴς κύων ἐπηκολούθει, πλέκουσα πανουργίας· ποιμένας δʼ ἐπηρώτα, εἰ εἶδεν ἔλαφον ᾑμαγμένην. Οἱ δʼ ἔδειξαν ἐν τῇὕλῃ. Εὗρε δὲ αὐτὴν ἀναψυχομένην, καὶ ἔστη ἀναιδῶς.Ἡ δʼ ἔλαφος χολωθεῖσα καὶ φρίξασα τὴν χαίτην εἶπεν·„ὦ κάθαρμα, ἀλλὰ οὐκέτι χειρώσῃ με· εἰ δὲ καὶ πλησιάσεις μοι, οὐ ζήσεις ἔτι. Ἄλλους ἀλωπέκιζε τοὺςἀπείρους, ἄλλους ποίει βασιλεῖς καὶ ἐρέθιζε.“ δὲ εἶπεν· „οὕτως ἄνανδρος εἶ καὶ δειλή; οὕτως ἡμᾶς τοὺςφίλους ὑποπτεύεις; ὁ μὲν λέων, τοῦ ὠτὸς κρατήσας,ἤμελλε συμβουλεύειν καὶ ἐντολάς σοι δοῦναι περὶ τῆςτηλικαύτης βασιλείας, ὡς ἀποθνήσκων· σὺ δὲ οὐδὲκνίσμα χειρὸς ἄῤῥωστον ὑπέστης. Καὶ νῦν ὑπὲρ σὲπλεῖον ἐκεῖνος θυμοῦται, καὶ βασιλέα τὸν λύκον θέλειποιῆσαι· οἴμοι πονηρὸν δεσπότην! Ἀλλʼ ἐλθὲ καὶ μηδὲν πτοηθῇς, καὶ γενοῦ ὡς πρόβατον. Ὄμνυμι γάρ σοιεἰς τὰ φύλλα πάντα καὶ πηγὰς, μηδὲν κακὸν παθεῖνπαρὰ τοῦ λέοντος· ἐγὼ δὲ μόνῃ σοι δουλεύσω.“ Οὕτωςἀπατήσασα τὴν δειλαίαν ἔπεισε δεύτερον ἐλθεῖν. Ἐπεὶδὲ εἰς τὸ σπήλαιον εἰσῆλθεν, ὁ μὲν λέων δεῖπνον εἶχε,πάντα τὰ ὀστᾶ καὶ μυελοὺς καὶ ἔγκατα καταπίνων· ἡδὲ ἀλώπηξ εἱστήκει ὁρῶσα· καρδίαν δὲ ἐκπεσοῦσαν ἁρπάζει λαθραίως, τοῦ κόπου κέρδος ταύτην φαγοῦσα.Ὁ δὲ λέων, ἅπαντα ἐρευνήσας, μόνην καρδίαν ἐπεζήτει·ἀλώπηξ δὲ μηκόθεν στᾶσα ἔφη· „αὕτη ἀληθῶς καρδίανοὐκ εἶχε· μὴ ἔτι ζήτει· ποίαν γὰρ καρδίαν αὕτη εἶχεν,ἥτις δὶς εἰς οἶκον καὶ χεῖρας λέοντος εἰσῆλθεν;“
Aesop.243.2 Ὅτι ὁ τῆς φιλοδοξίας ἔρως τὸν ἀνθρώπων νοῦνἐπιθολοῖ, καὶ τὰς τῶν κινδύνων συμφορὰς οὐ κατανοεῖ.
Aesop.244.HEAD 244. Λέων, Ἀλώπηξ καὶ Πίθηκος. (B. 106.)
Aesop.244.1 Λέων ποτʼ ἀνδρῶν βίον ἄριστον ἐζήλου,καὶ δὴ κατʼ εὐρὺν φωλεὸν διατρίβων,ὅσων ἀρίστην ὀριτρόφων φυὴν ἔγνω,φιλοφρονεῖσθαι γνησίως ἐπειρᾶτο.πολὺς δʼ ὑπὸ σπήλυγγι θαμινὰ παντοίωνθηρῶν ὅμιλος ἡμέρως συνηυλίσθη·ὁ δʼ εἱστία τε κἀφίλει νόμῳ ξείνων,λίην τιθεὶς ἅπασι δαῖτα θυμήρη.φίλην δὲ κερδὼ καὶ σύνοικον εἰλήφει,μεθʼ ἧς τὰ πολλὰ μειλίχως συνεζήτει.γέρων δέ τις πίθηκος ἦν ὁ δαιτρεύωνκρεῶν τε συσσίτοισι διανέμων μοίρας·ὃς, εἴ τις ἦλθεν οὐχὶ τῆς συνηθείης,ταὐτὸν παρετίθει δεσπότῃ τε κἀκείνῳ,ὅπερ εἷλεν ὁ λέων νεοδρόμῳ λαβὼν θήρῃ·κερδὼ δʼ ἑώλων ἔφερεν οὐκ ἴσην μοῖραν.καὶ δὴ ποτʼ αὐτὴν προσποιητὰ σιγῶσανδείπνου τε χεῖρα καὶ βορῆς ἀποσχοῦσαν,λέων τίνʼ εἶχεν αἰτίην διηρώτα·„κερδοῖ σοφὴ, λάλησον ὥσπερ εἰώθεις·φαιδρῷ προσώπῳ δαιτός, ὦ φίλη, ψαῦσον.“ἡ δʼ εἶπεν· „ὦ φέριστε θηρίων γέννης,πολλῇ μερίμνῃ καρδίην διαξαίνω·οὐ γὰρ τὰ νῦν παρόντα μοῦνον ἀλγύνει,τὰ δʼ ἔπειτα·“ φησὶ „προσκοπουμένη κλαίωκαθʼ ἡμέραν γὰρ εἴ τις ἄλλος, εἶτʼ ἄλλοςξένος πελάζοι, τοῦτο δʼ εἰς ἔθος βαίνοι,τάχʼ οὐδʼ ἑώλων γεύσομαι κρεῶν μούνη.„Ὁ λέων δὲ τερφθεὶς ἵλεως τε μειδήσαςεἶπεν· „πιθήκῳ ταῦτα μηδʼ ἐμοὶ μέμφου.“
Aesop.244.2 Ὅτι μᾶλλον ἀλγύνειν καὶ λυπεῖν οἶδεν ἀνθρώπουςοὐ τὰ παρόντα μόνον, καθʼ ὅσον ἤδη ἡ τῶν μελλόντωνπροσδοκία.
Aesop.245.HEAD 245. Λέων καὶ Ἀετός. (F. 358. C. 408. B. 100.)
Aesop.245.1 Λέοντι προσπτὰς αἰετῶν τις ἐζήτεικοινωνὸς εἶναι· χ λέων „τί κωλύει;“πρὸς αὐτὸν εἶπεν· „ἀλλʼ ἐνέχυρον ἦ δώσειςτὠκύπτερόν σου μὴ μεθεῖναι τὴν πίστιν;πῶς γὰρ φίλῳ σοι μὴ μένοντι πιστεύσω;“
Aesop.245.2 Ὁ μῦθος ἐκδιδάσκει, μὴ τάχιστα πᾶσι πιστεύειν,καὶ μάλιστα τοῖς μήπω φίλοις.
Aesop.246.HEAD 246. Λέων καὶ Ἀλώπηξ.(S. 140. C. 137 et p.336. F.91. B. 103.)
Aesop.246.1 Λέων γηράσας καὶ μὴ δυνάμενος διʼ ἀλκῆς ἑαυτῷτροφὴν πορίζειν, ἔγνω δεῖν διʼ ἐπινοίας τοῦτο πρᾶξαι.Καὶ δὴ παραγενόμενος εἴς τι σπήλαιον, καὶ ἐνταῦθακατακλιθεὶς προσεποιεῖτο τὸν νοσοῦντα· καὶ οὕτω τὰπαραγενόμενα πρὸς αὐτὸν εἰς ἐπίσκεψιν ζῶα συλλαμβάνων κατήσθιε. Πολλῶν δὲ θηρίων καταναλωθέντων, ἀλώπηξ τὸ τέχνασμα αὐτοῦ συνεῖσα παρεγένετο,καὶ στᾶσα ἄπωθεν τοῦ σπηλαίου ἐπυνθάνετο αὐτοῦ,πῶς ἔχοι· τοῦ δὲ εἰπόντος „κακῶς“ καὶ τὴν αἰτίαν ἐρομένου, διʼ ἣν οὐκ εἴσεισιν, ἔφη· „ἀλλʼ ἔγωγε εἰσῆλθον ἄν, εἰ μὴ ἑώρων πολλῶν εἰσιόντων ἴχνη, ἐξιόντοςδὲ οὐδενός.“
Aesop.246.2 Οὕτως οἱ φρόνιμοι τῶν ἀνθρώπων ἐκ τεκμηρίωνπροορώμενοι τοὺς κινδύνὸυς ἐκφεύγουσι.
Aesop.247.HEAD 247. Λέων καὶ Ἄρκτος. (C. 39 et p.299. F. 96.)
Aesop.247.1 Λέων καὶ ἄρκτος, ὁμοῦ νεβρῷ περιτυχόντες, περὶτούτου ἐμάχοντο. Δεινῶς οὖν ὑπʼ ἀλλήλων διατεθέντες,ὡς ἐκ τῆς πολλῆς μάχης καὶ σκοτοδινιᾶσαι, ἀπαυδήσαντες ἔκειντο. Ἀλώπηξ δὲ κύκλῳ περιιοῦσα, πεπτωκότας αὐτοὺς ἰδοῦσα καὶ τὸν νεβρὸν ἐν τῷ μέσῳκείμενον, τοῦτον, διὰ μέσου ἀμφοῖν διαδραμοῦσα [καὶ]ἁρπάσασα, φεύγουσα ᾤχετο. Οἱ δὲ βλέποντες μὲν αὐτὴν, μὴ δυνάμενοι δὲ ἀναστῆναι, ,,δείλαιοι ἡμεῖς,“ εἶπον„ὅτι διʼ ἀλώπεκα ἐμοχθοῦμεν.“
Aesop.247.2 Ὁ μῦθος δηλοῖ, ὅτι ἄλλων κοπιώντων ἄλλοι κερδαίνουσιν.
Aesop.247b.HEAD 247b . Ἄλλως. (C. 39.)
Aesop.247b.1 Λέων καὶ ἄρκτος βρῶμά τι εὑρόντες ἐν ἕλει, περὶτούτου ἐμάχοντο. Δεινῶς οὖν ὑπʼ ἀλλήλων κατακοπέντες ἐσκοτίσθησαν ἐκ τῆς πολλῆς μάχης, καὶ ἔκειντοἡμιθανεῖς. Ἀλώπηξ δὲ περιϊοῦσα καὶ θεασαμένη πεπτωκότας, ἰδοῦσα καὶ τὸ βρῶμα κείμενον ἐν μέσῳ,ἄρασα τοῦτο δρομαῖος ᾤχετο. Οἱ δὲ ἰδόντες αὐτὴν καὶμὴ δυνάμενοι ἀναστῆναι, εἶπον· „ἄθλιοι ὄντως ἡμεῖς,ὅτι διʼ ἀλώπεκα ἐμαχόμεθα.“
Aesop.247b.2 Ὁ μῦθος δηλοῖ, ὅτι πολλοὶ κοπιῶντες καὶ μοχθοῦντες  ἑτέροις κέρδος προσκτῶνται.
Aesop.248.HEAD 248. Λέων καὶ Βάτραχος. (C. 37.)
Aesop.248.1 Λέων, ἀκούσας ποτὲ βατράχου μέγα βοῶντος, ἐπεστράφη πρὸς τὴν φωνὴν, οἰόμενος μέγα τι ζῶον εἶναι.Προσμείνας δὲ μικρὸν, ὡς εἶδεν αὐτὸν προελθόντα τῆςλίμνης, προσελθὼν αὐτὸν κατεπάτησεν.
Aesop.248.2 Ὁ λόγος δηλοῖ, ὅτι οὐ δεῖ πρὸ τῆς ὄψεως διʼ ἀκοῆςμόνης ταράττεσθαι.
Aesop.248b.HEAD 248b . Ἄλλως. (S. 139. F.90. C. p.298.)
Aesop.248b.1 Λέων ἀκούσας βατράχου κεκραγότος, ἐπεστράφηπρὸς τὴν φωνὴν, οἰόμενος μέγα τι ζῶον εἶναι· προσμείνας δὲ μικρὸν χρόνον, ὡς ἐθεάσατο αὐτὸν ἀπὸ τῆςλίμνης ἐξελθόντα, προσελθὼν κατεπάτησεν, εἰπών·„μηδένα ἀκοὴ ταραττέτω πρὸ τῆς θέας.“Ὁ λόγος εὔκαιρος πρὸς ἄνδρα γλωσσώδη, οὐδὲνπλέον τοῦ λαλεῖν δυνάμενον.
Aesop.249.HEAD 249. Λέων καὶ Γεωργός. (S.138. C.221 et p.375. F.110. B.98.)
Aesop.249.1 Λέων ἐρασθεὶς θυγατρός τινος γεωργοῦ ταύτηνἐμνηστεύσατο· ὁ δὲ μὴ ἐκδοῦναι θηρίῳ τὴν θυγατέραὑπομένων, μηδὲ ἀρνεῖσθαι διὰ τὸν φόβον δυνάμενος,τοιοῦτόν τι ἐπενόησεν. Ἐπειδὴ συνεχῶς ὁ λέων αὐτῷἐπέκειτο, ἔλεγεν, ὡς νυμφίον αὐτὸν τῆς θυγατρὸς δοκιμάζει· μὴ ἄλλως δὲ αὐτῷ δύνασθαι ἐκδοῦναι, ἐὰνμὴ τοὺς ὀδόντας ἐξέληται καὶ τοὺς ὄνυχας ἐκτέμῃ· τούτους γὰρ δεδοικέναι τὴν κόρην ἔφη. Τοῦ δὲ ῥᾳδίως διὰτὸν ἔρωτα ἑκάτερον ὑπομείναντος, ὁ γεωργὸς καταφρονήσας αὐτοῦ, ὡς παρεγένετο πρὸς αὐτὸν, ῥοπάλοις παίων αὐτὸν ἐξήλασεν.
Aesop.249.2 Οὕτως οἱ ῥᾳδίως τοῖς ἐχθροῖς πιστεύοντες, ὅταντῶν ἰδίων πλεονεκτημάτων ἑαυτοὺς ἀπογυμνώσωσιν,εὐάλωτοι τούτοις γίνονται, πρότερον φοβεροὶ καθεστηκότες.
Aesop.249b.HEAD 249b . Ἄλλως. (C. p. 145. cx Diod. XVIII, c. 25.)
Aesop.249b.1 Ἐρασθέντα φασὶ λέοντα παρθένου διαλεχθῆναι τῷπατρὶ τῆς κόρης ὑπὲρ τοῦ γάμου· τὸν δὲ πατέρα λέγειν,ὡς ἕτοιμος μέν ἐστιν αὐτῷ δοῦναι, δεδοικέναι δὲ τοὺςὄνυχας καὶ τοὺς ὀδόντας, μή ποτε γήμας καὶ παροξυνθεὶς διά τινα αἰτίαν προσενέγκηται τῇ παρθένῳ θηριωδῶς. Τοῦ δὲ λέοντος ἐξελόντος τούς τε ὄνυχας καὶτοὺς ὀδόντας, τὸν πατέρα θεωρήσαντα πάντα διʼ ὧνἦν φοβερὸς ἀποβεβληκότα, τύπτοντα τῷ ξύλῳ ῥᾳδίωςἀποκτεῖναι.
Aesop.250.HEAD 250. Λέων καὶ Γεωργός. (S. 142. F. 93. C. 220 et p.375.)
Aesop.250.1 Λέων εἰς ἔπαυλιν γεωργοῦ εἰσῆλθεν· ὁ δὲ συλλαβεῖν βουλόμενος τὴν αὐλείαν θύραν ἔκλεισε. Καὶ ὃςἐξελθεῖν μὴ δυνάμενος πρῶτον μὲν τὰ ποίμνια διέφθειρεν, ἔπειτα δὲ καὶ ἐπὶ τοὺς βόας ἐτράπη. Καὶ ὁ γεωργὸς φοβηθεὶς περὶ αὐτοῦ τὴν θύραν ἤνοιξεν. Ἀπαλλαγέντος δὲ τοῦ λέοντος, ἡ γυνὴ θεασαμένη αὐτὸν στένονταεἶπεν· „ἀλλά γε σὺ δίκαια πέπονθας· τί γὰρτοῦτον συγκλεῖσαι ἠβούλου, ὃν καὶ ἀπὸ μακρόθεν σεἔδει τρέμειν;“
Aesop.250.2 Οὕτως οἱ πονηροὶ τοὺς ἰσχυροτέρους διερεθίζοντεςεἰκότως τὰς ἐξ αὐτῶν πλημμελείας ὑπομένουσι.
Aesop.251.HEAD 251. Λέων καὶ Δελφίς. (S. 143. C.222. F.297.)
Aesop.251.1 Λέων ἔν τινι αἰγιαλῷ πλαζόμενος, ὡς ἐθεάσατοδελφῖνα παρακύψαντα, ἐπὶ συμμαχίαν παρεκάλεσε, λέγων, ὅτι ἁρμόζει μάλιστα φίλους ἑαυτοὺς καὶ βοηθοὺςγενέσθαι· „σὺ μὲν γὰρ τῶν θαλαττίων ζώων, αὐτὸςδὲ τῶν χερσαίων εἰμὶ βασιλεύς.“ Τοῦ δὲ ἀσμένως ἐπινεύσαντος, ὁ λέων μετʼ οὐ πολὺν χρόνον τινὰ μάχηνἔχων πρὸς ταῦρον ἄγριον προσεκάλει τὸν δελφῖνα εἰςβοήθειαν· ὡς δὲ ἐκεῖνος βουλόμενος ἐκβῆναι τῆς θαλάσσης οὐκ ἡδύνατο, ᾐτιᾶτο αὐτὸν ὁ λέων ὡς προδότην. Ὁ δὲ ὑποτυχὼν εἶπεν· „ἀλλὰ μὴ ἐμὲ μέμφου, τὴνφύσιν δὲ, ἥτις με θαλάσσιον ποιήσασα γῆς οὐκ ἐᾷ ἐπιβῆναι.“
Aesop.251.2 Ἀτὰρ οὖν καὶ ἡμᾶς δεῖ φιλίαν σπενδομένους τοιούτουςἐπιλέγεσθαι συμμάχους, οἳ ἐν τοῖς κινδύνοις πανταχοῦ παρεῖναι δύνανται.
Aesop.252.HEAD 252. Λέων θυμωθεὶς καὶ Δορκάς. (C. 348. B.90.)
Aesop.252.1 Λέοντα δορκὰς ὡς ἴδεν μεμηνότα,„ὦ μοῖρα θηρῶν“ εἶπεν „ἀθλιωτάτη·εἰ σωφρονεῖν γὰρ δυσκάθεκτος εἶ λέων,πῶς νῦν μανεὶς οὐ μεστὰ δράσεις δακρύων;“
Aesop.252.2 Ὅτι ἐξουσίαν ἔχοντα οὐ δεῖ θυμοῦσθαι.
Aesop.253.HEAD 253. Λέων καὶ Κάπρος. (C. 223. F.298.)
Aesop.253.1 Θέρους ἐν ὥρᾳ, ὅτε τὸ καῦμα δίψει λυπεῖ, εἰς μικρὰν πηγὴν λέων καὶ κάπρος ἦλθον πιεῖν. Ἤριζον δὲ,τίς πρῶτος αὐτῶν πίῃ· ἐκ τούτου δὲ πρὸς φόνονἀλλήλων διηγέρθησαν. Ἄφνω δὲ ἐπιστραφέντες πρὸς τὸἀναπνεῦσαι, εἶδον γῦπας ἐκδεχομένους, ὅς αὐτῶνπέσῃ, τοῦτον καταφαγεῖν. Διὰ τοῦτο λύσαντες τὴνἔχθραν εἶπον· „κρεῖσσόν ἐστι ἡμᾶς φίλους γενέσθαι,ἢ βρῶμα γυψὶ καὶ κόραξιν.“
Aesop.253.2 Ὅτι τὰς πονηρὰς ἔριδας καὶ τὰς φιλονεικίας καλόνἐστι διαλύειν, ἐπειδὴ πᾶσιν ἐπικίνδυνον τέλος ἂγουσιν.
Aesop.254.HEAD 254. Λέων καὶ Λαγωός (S. 146. C. 224. F. 97.)
Aesop.254.1 Λέων ἐπιτυχὼν λαγωῷ κοιμωμένῳ τοῦτον ἔμελλεκαταφαγεῖν· μεταξὺ δὲ θεασάμενος ἔλαφον παριοῦσαν,ἀφεὶς τὸν λαγωὸν ἐκείνην ἐδίωκεν. Ὁ μὲν οὖν ἀπὸ τῶνψόφων ἐξαναστὰς ἔφυγεν· ὁ δὲ λέων, ἐπὶ πολὺ διώξαςτὴν ἔλαφον, ἐπειδὴ καταλαβεῖν οὐκ ἠδυνήθη, ἐπανῆλθεν ἐπὶ τὸν λαγωόν· εὑρὼν δὲ καὶ αὐτὸν πεφευγόταἔφη· „ἀλλʼ ἔγωγε δίκαια πέπονθα, ὅτι ἀφεὶς τὴν ἐνχερσὶ βορὰν, ἐλπίδα μείζονα προὔκρινα.“
Aesop.254.2 Οὕτως ἔνιοι τῶν ἀνθρώπων μὴ μετρίοις κέρδεσινἐπαρκούμενοι λανθάνουσι καὶ τὰ ἐν χερσὶ προϊέμενοι.
Aesop.255.HEAD 255. Λέων, Λύκος καὶ Ἀλώπηξ. (C.72. F. 233.)
Aesop.255.1 Λέων γηράσας ἐνόσει κατακεκλιμένος ἐν ἂντρῳ·παρῆσαν δʼ ἐπισκεψόμενα τὸν βασιλέα πλὴν ἀλώπεκοςτἄλλα τῶν ζώων. Ὁ τοίνυν λύκος λαβόμενος εὐκαιρίας,κατηγόρει παρὰ τῷ λέοντι τῆς ἀλώπεκος, ἅτε δὴ παρʼοὐδὲν τιθεμένης τὸν πάντων αὐτῶν κρατοῦντα, καὶ διὰταῦτα μηδʼ εἰς ἐπίσκεψιν ἀφιγμένης. Ἐν τοσούτῳ δὲπαρῆν καὶ ἡ ἀλώπηξ, καὶ τῶν τελευταίων ἠκροάσατοτοῦ λύκου ῥημάτων. Ὁ μὲν οὖν λέων κατʼ αὐτῆς ἐβρυχᾶτο· ἡ δʼ ἀπολογίας καιρὸν αἰτήσασα „καὶ τίς σε“ἔφη ,,τῶν συνελθόντων τοσοῦτον ὠφέλησεν, ὅσον ἐγὼ,πανταχόσε περινοστήσασα καὶ θεραπείαν ὑπὲρ σοῦ παρʼἰατροῦ ζητήσασα καὶ μαθοῦσα ;“ Τοῦ δὲ λέοντος εὐθὺςτὴν θεραπείαν εἰπεῖν κελεύσαντος, ἐκείνη φησίν· „εἰλύκον ζῶντα ἐκδείρας τὴν αὐτοῦ δορὰν θερμὴν ἀμφιέσῃ.“ Καὶ τοῦ λύκου αὐτίκα νεκροῦ κειμένου, ἡἀλώπηξ γελῶσα εἶπεν οὕτως· „οὐ χρὴ τὸν δεσπότηνπρὸς δυσμένειαν παρακινεῖν, ἀλλὰ πρὸς εὐμένειαν.“
Aesop.255.2 Ὁ μῦθος δηλοῖ, ὅτι ὁ καθʼ ἑτέρου μηχανώμενοςκαθʼ ἑαυτοῦ τὴν πάγην περιτρέπει.
Aesop.256.HEAD 256. Λέων καὶ Μῦς. (S.148. C. 2l7 et p.373. F.98. B. 107.)
Aesop.256.1 Λέοντος κοιμωμένου μῦς τῷ στόματι ἐπέδραμεν· ὁδὲ ἐξαναστὰς καὶ συλλαβὼν αὐτὸν ἔμελλε καταθοινήσασθαι.Ὁ δʼ ἐδεήθη αὐτοῦ μὴ φαγεῖν αὐτὸν, λέγων,ὅτι σωθεὶς πολλὰς χάριτας αὐτῷ ἀποδώσει· γελάσας δὲαὐτὸν ἀπέλυσε. Συνέβη οὖν αὐτὸν μετʼ οὐ πολὺ τῇτοῦ μυὸς χάριτι περισωθῆναι. Ἐπειδὴ γὰρ συλληφθεὶςὑπό τινων κυνηγῶν κάλῳ ἐδέθη ἐπί τινι δένδρῳ, τηνικαῦτα ὁ μῦς ἀκούσας αὐτοῦ στένοντος ἐλθὼν τὸν κάλων περιέτρωγε, καὶ λύσας ἔφη· „σὺ μὲν οὖν τότεμου κατεγέλασας, ὡς μὴ προσδοκῶν παρʼ ἐμοῦ ἀμοιβὴνκομίσασθαι· νῦν δʼ ἴσθι, ὅτι ἐστὶ καὶ παρὰ μυσὶ χάρις.“
Aesop.256.2 Ὁ μῦθος δηλοῖ, ὅτι ἐν καιρῷ μεταβολῆς καὶ οἱσφόδρα δυνατοὶ τῶν ἀσθενεστέρων ἐνδεεῖς γίνονται.
Aesop.257.HEAD 257. Λέων, Μῦς καὶ Ἀλώπηξ [ἢ Λέων μῦν φοβηθείς].(F. 95. C. p. 374. S. 144. B. 82.)
Aesop.257.1 Λέοντος κοιμωμένου, μῦς τῷ στόματι περιέδραμεν.Ο δὲ ἐξαναστὰς πανταχοῦ περιειλίττετο, ζητῶν τὸνπροσεληλυθότα. Ἀλώπηξ δὲ αὐτὸν θεασαμένη ὠνείδιζεν, εἰ λέων ὤν ἐφοβήθη μῦν. Ὁ δέ φησιν· „ἀλλὰκατὰ τῆς γνώμης αὐτοῦ τὴν ὀργὴν ἔχω.“
Aesop.257.2 Ὁ λόγος διδάσκει, τοὺς φρονίμους τῶν ἀνθρώπωνμηδὲ τῶν μετρίων πραγμάτων καταφρονεῖν.
Aesop.257b.HEAD 257b . Ἄλλως. (C. 218.)
Aesop.257b.1 Λέων ποτὲ καύματος ὥρᾳ ἐν τινι σπηλαίῳ ἀνεπαύετο. Μυὸς δὲ διὰ τῆς χαίτης αὐτοῦ διαδραμόντος,ταραχθεὶς καὶ ἐξαναστὰς φοβερὸν ἀπέβλεπεν. Ἀλώπεκος δὲ καταγελώσης εἶπεν· „οὐ τὸν μῦν ἐφοβήθην,ἀλλὰ τὴν κακὴν ὁδὸν καὶ συνήθειαν ἀνατρέπω.“
Aesop.257b.2 Ὅτι τῇ κακῇ συνηθείᾳ οὐ δεῖ παρέχειν ἄδειαν· νομὴν γὰρ λαβοῦσα λύπην ἐσχάτην ποιεῖ.
Aesop.258.HEAD 258. Λέων καὶ Ὄναγρος. (C. 225. F.299. B. 67.)
Aesop.258.1 Θῆρας ἐθήρευον λέων καὶ ὄναγρος, ὁ μὲν λέων διὰτῆς δυνάμεως, ὁ δὲ ὄναγρος διὰ τῆς ἐν ποσὶ ταχύτητος.Ἐπεὶ δὲ ζῶά τινα ἐθήρευσαν, ὁ λέων μερίζει καὶ τίθησιτὰς μοίρας. „Τὴν μὲν μίαν“ εἶπεν „λήψομαι ὡς πρῶτος, βασιλεὺς γάρ εἰμι· τὴν δὲ δευτέραν, ὡς ἐξ ἴσουκοινωνῶν· ἡ δὲ τρίτη μοῖρα, αὕτη κακὸν μέγα σοι ποιήσει, ἢν μὴ ἐθέλῃς φυγεῖν.
Aesop.258.2 Ὅτι καλὸν ἑαυτὸν μετρεῖν ἐν πᾶσι κατὰ τὴν ἑαυτοῦἰσχὺν, καὶ δυνατωτέροις ἑαυτὸν μὴ συνάπτειν μηδὲκοινωνεῖν.
Aesop.259.HEAD 259. Λέων καὶ Ὄνος. (S. 149. C.226 et p.376. F. 99.)
Aesop.259.1 Λέων καὶ ὄνος κοινωνίαν πρὸς ἀλλήλους σπεισάμενοι ἐξῆλθον ἐπὶ θήραν. Γενομένων δὲ αὐτῶν κατάτι σπήλαιον, ἐν ᾧ ἦσαν ἄγριαι αἶγες, ὁ μὲν λέων πρὸτοῦ στομίου στὰς ἐξιούσας παρετηρεῖτο, ὁ δὲ εἰσελθὼνἤλαυνεν αὐτὰς, καὶ ὠγκᾶτο ἐκφοβεῖν βουλόμενος. Τοῦδὲ λέοντος τὰς πλείστας συλλαβόντος, ἐξελθὼν ἐκεῖνοςἐπυνθάνετο αὐτοῦ, εἰ γενναίως ἠγωνίσατο καὶ τὰς αἶγας ἐδίωξεν; Ὁ δὲ εἶπεν· „ἀλλʼ εὖ ἴσθι, ὅτι κἀγὼ ἄνσε ἐφοβήθην, εἰ μὴ ᾔδειν ὄνον ὄντα σε.“
Aesop.259.2 Οὕτως οἱ παρὰ τοῖς εἰδόσιν ἀλαζονευόμενοι εἰκότως γέλωτα ὀφλισκάνουσι.
Aesop.260.HEAD 260. Λέων, Ὄνος καὶ Ἀλώπηξ.(C. 38 et p.298. S.147. F.109.)
Aesop.260.1 Λέων καὶ ὄνος καὶ ἀλώπηξ κοινωνίαν ποιησάμενοιἐξῆλθον πρὸς ἄγραν. Πολλῆς οὖν θήρας συλληφθείσης, προσέταξεν ὁ λέων τῷ ὄνῳ διελεῖν αὐτοῖς. Ὁ δὲτρεῖς μερίδας ποιησάμενος ἐκ τῶν ἴσων, ἐκλέξασθαιτούτους προὐτρέπετο. Καὶ ὁ λέων θυμωθεὶς τὸν ὄνονκατέφαγεν. Εἶτα τῇ ἀλώπεκι μερίζειν ἐκέλευσεν. Ἡ δ᾿εἰς μίαν μερίδα πάντα σωρεύσασα, ἑαυτῇ βραχύ τικατέλιπε. Καὶ ὁ λέων πρὸς αὐτήν· „τίς σε, ὦ βελτίστη,διαιρεῖν οὕτως ἐδίδαξεν;“ δʼ εἶπεν· „ἡ τοῦ ὄνουσυμφορά.“
Aesop.260.2 Ὁ μῦθος δηλοῖ, ὅτι σωφρονισμοὶ γίνονται τοῖςἀνθρώποις τὰ τῶν πέλας δυστυχήματα.
Aesop.261.HEAD 261. Λέων, Προμηθεὺς καὶ Ἐλέφας. (F. 357. C. 4Ο7.)
Aesop.261.1 Λέων κατεμέμφετο Προμηθέα πολλάκις, ὅτι μέγαναὐτὸν ἔπλασε καὶ καλὸν, καὶ τὴν μὲν γένυν ὥπλισε τοῖςὀδοῦσι, τοὺς δὲ πόδας ἐκράτυνε τοῖς ὄνυξιν, ἐποίησέτε τῶν ἄλλων θηρίων δυνατώτερον· „ὁ δὲ τοιοῦτος“ἔφασκε „τὸν ἀλεκτρυόνα φοβοῦμαι.“ Καὶ ὁ Προμηθεὺς ἔφη· „τί με μάτην αἰτιᾷ; τὰ γὰρ ἐμὰ πάντα ἔχεις,ὅσα πλάττειν ἐδυνάμην· ἡ δέ σου ψυχὴ πρὸς τοῦτο μόνον μαλακίζεται. Ἔκλαιεν οὖν ἑαυτὸν ὁ λέων, καὶ τῆςδειλίας κατεμέμφετο, καὶ τέλος ἀποθανεῖν ἤθελεν.Οὕτω δὲ γνώμης ἔχων ἐλέφαντι περιτυγχάνει, καὶ προσαγορεύσας εἱστήκει διαλεγόμενος. Καὶ ὁρῶν διαπαντὸςτὰ ὦτα κινοῦντα, „τί πάσχεις “ ἔφη „καὶ τί δήποτεοὐδὲ μικρὸν ἀτρεμεῖ σου τὸ οὖς;“ Καὶ ὁ ἐλέφας, κατὰτύχην περιπτάντος αὐτῷ κώνωπος, „ὁρᾷς“ ἔφη „τοῦτοτὸ βραχὺ, τὸ βομβοῦν; ἤν εἰσδύνῃ μου τῇ τῆς ἀκοῆςὁδῷ, τέθνηκα.“ Καὶ ὁ λέων· „τί οὖν ἔτι ἀποθνήσκειν“ἔφη „με δεῖ, τοσοῦτον ὄντα καὶ ἐλέφαντος εὐτυχέστερον, ὅσον κρείττων κώνωπος ὁ ἀλεκτρυών;“
Aesop.261.2 Ὁρᾷς, ὅσον ἰσχύος ὁ κώνωψ ἔχει, ὡς καὶ ἐλέφανταφοβεῖν.
Aesop.262.HEAD 262. Λέων καὶ Ταῦρος.(S. 141. C. 227 e p. 377. F. 92. B. 97.)
Aesop.262.1 Λέων ταύρῳ παμμεγέθει ἐπιβουλεύων ἠβουλήθηαὐτοῦ περιγενέσθαι· διόπερ πρόβατον τεθυκέναι φήσαςπρὸς ἑστίασιν αὐτὸν ἐκάλεσε, βουλόμενος κατακλιθέντα αὐτὸν καταγωνίσασθαι. Ὁ δὲ ἐλθὼν καὶ θεασάμενος λέβητας πολλοὺς καὶ ὀβελίσκους μεγάλους, τὸ δὲπρόβατον οὐδαμοῦ, μηδὲν εἰπὼν ἀπηλλάττετο. Τοῦ δὲλέοντος αἰτιωμένου αὐτὸν καὶ τὴν αἰτίαν πυνθανομένου, διʼ ἣν οὐδὲν δεινὸν παθὼν ἀλόγως ἄπεισιν, ἔφη·„ἀλλʼ ἔγωγε οὐ μάτην ποιῶ· ὁρῶ γὰρ κατασκευὴν οὐχὡς εἰς πρόβατον, ἀλλʼ εἰς ταῦρον ἡτοιμασμένην.“
Aesop.262.2 Ὁ λόγος δηλοῖ, ὅτι τοὺς φρονίμους τῶν ἀνθρώπωναἱ τῶν πονηρῶν τέχναι οὐ λανθάνουσι.
Aesop.263.HEAD 263. Λέων καὶ Ταῦρος. (C. 339. F. 410.)
Aesop.263.1 Λέων ποτὲ ταῦρον ὁρᾷ, καὶ τροφῆς μὲν ἐρᾷ, τὰςδὲ τῶν κεράτων δειδίττεται προσβολὰς, καὶ τὸ φάρμακονεὑρὼν οὐ θεραπεύει τὸ πάθος· νικᾷ μὲν αὐτὸν ὁλιμὸς, καὶ τῷ ταύρῳ κελεύει συμπλέκεσθαι, ἀλλʼ ἐκφοβεῖ τῶν κεράτων τὸ μέγεθος. Τέλος πείθεται τῷλιμῷ, καὶ φιλίαν πλασάμενος εἰς ἀπάτην τὸν ταῦρονὑπέρχεται· ὅπου γὰρ τὸ κακὸν πρόχειρον, καὶ τὸ ἀνδρεῖον πεφόβηται· κἂν ἴδῃ τὸ βίᾳ κρατεῖν οὐκ ἀκίνδυνοννον, τὸ λάθρᾳ σοφίζεται. „Ἐγὼ γοῦν“ φησὶν „ἐπαινῶσου τὸ καρτερὸν, ὑπεράγαμαι τὸ κάλλος, ὁποῖος μὲνεἶ τὴν κεφαλὴν, ὁποῖος δὲ τὴν μορφὴν, ὅσος δὲ τοὺςπόδας, ὅσος δὲ τὰς ὁπλάς· ἀλλʼ ὅσον ἐπὶ τῆς κεφαλῆςφέρεις τὸ ἄχθος! Περίελε γοῦν οὕτω ματαίαν ἐπιπλοκὴν, καί σοι καὶ κόσμος ἔσται τῆς κεφαλῆς, καὶ βάρουςἀπαλλαγὴ, καὶ πρὸς τὸ κρεῖττον μεταβολή. Τί δὲ καὶδεῖ σοι κεράτων, εἰρήνης οὔσης πρὸς λέοντας;“ Πείθεται τούτοις ὁ ταῦρος, καὶ τὴν ἐκ τῶν ὅπλων ἰσχὺνἀποβαλὼν, τῷ λέοντι λοιπὸν εὐχείρωτος ἦν καὶ δεῖπνον ἀκίνδυνον.
Aesop.263.2 Οὕτω τὸ πείθεσθαι τοῖς ἐχθροῖς μετὰ τῆς ἀπάτηςφέρει καὶ κίνδυνον.
Aesop.264.HEAD 264. Λῃστὴς καὶ Συκάμινος. (S.150. F. 100. C. 400.)
Aesop.264.1 Λῃστὴς ἐν ὁδῷ τινα ἀποκτείνας, ἐπειδὴ παρὰ τῶνἐπιτυχόντων ἐδιώκετο, καταλιπὼν αὐτὸν ἔφυγε. Τῶνδὲ ἄντικρυς ὁδευόντων πυνθανομένων αὐτοῦ, τίνι μεμολυσμένας ἔχοι τὰς χεῖρας, ἔλεγεν ἀπὸ συκαμίνου καταβεβηκέναι· καὶ ὡς ταῦτα ἔλεγεν, οἱ διώκοντες αὐτὸνἐπελθόντες καὶ συλλαβόμενοι εἰς τινα συκάμινον αὐτὸνἐσταύρωσαν. Ἠ δὲ συκάμινος ἔφη· „ἀλλʼ ἔγωγε οὐκἄχθομαι πρὸς τὸν σὸν θάνατον ὑπηρετοῦσα· καὶ γὰρὅν αὐτὸς φόνον κατειργάσω, τοῦτον εἰς ἐμὲ † ἐξαιμά-τωσας.“
Aesop.264.2 Οὕτως πολλάκις καὶ οἱ φύσει χρηστοὶ, ὅταν ὑπὸτινῶν ὡς φαῦλοι διαβάλλωνται, κατʼ αὐτῶν πονηρεύεσθαιοὐκ ὀκνοῦσι.
Aesop.265.HEAD 265. Λιθουργὸς καὶ Ἑρμῆς. (B.30.)
Aesop.265.1 Γλύψας ἐπώλει λύγδινόν τις Ἑρμείην·τὸν δʼ ἠγόραζον ἄνδρες, ὃς μὲν εἰς στήλην(υἱὸς γὰρ αὐτῷ προσφάτως ἐτεθνήκει),ὁ δὲ χειροτέχνημʼ ὡς θεὸν καθιδρύσων.ἦν δʼ ὀψέ, χὡ λιθουργὸς οὐκ ἐπεπράκει,συνθέμενος αὐτοῖς εἰς τὸν ὄρθρον οὖ δεῖξαιἐλθοῦσιν. ὁ δὲ λιθουργὸς εἶτεν ὑπνώσαςαὐτὸν τὸν Ἑρμῆν ἐν πύλαις ὀνειρείαιςεἶδεν λέγοντα· „τἀμὰ νῦν ταλαντεύῃ·ἢ γάρ με νεκρὸν ἢ θεὸν σὺ ποιήσεις.“
Aesop.266.HEAD 266. Λύκοι καὶ Κύνες. (C. 233. F.302.)
Aesop.266.1 Οἱ λύκοι τοῖς κυσὶν εἶπον· „Διὰ τί ὅμοιοι ὄντεςἡμῖν ἐν πᾶσιν, οὐχ ὁμοφρονεῖτε ἡμῖν ὡς ἀδελφοί; οὐδὲν γὰρ ὑμῶν διαλλάττομεν, πλὴν τῇ γνώμῃ. Καὶἡμεῖς μὲν ἐλευθερίᾳ συζῶμεν· ὑμεῖς δὲ τοῖς ἀνθρώποιςὑποκύπτοντες καὶ δουλεύοντες, πληγὰς παρʼ αὐτῶνὑπομένετε, καὶ κλοιὰ περιτίθεσθε, καὶ φυλάττετε καὶτὰ πρόβατα· ὅτε δὲ ἐσθίουσι, μόνα τὰ ὀστᾶ ὑμῖν ἐπιῤῥίπτουσι. Ἀλλʼ ἐὰν πείσησθε, πάντα τὰ ποίμνια ἔκδοτεἡμῖν, πάντα κοινὰ εἰς κόρον ἐσθίοντες.“ Ὑπήκουσανοὖν πρὸς ταῦτα οἱ κύνες· οἱ δὲ ἔνδον τοῦ σπηλαίου εἰσελθόντες, πρότερον τοὺς κύνας διέφθειραν.
Aesop.266.2 Ὅτι οἱ τὰς ἑαυτῶν πατρίδας προδιδόντες τοιούτουςμισθοὺς λαμβάνουσι.
Aesop.267.HEAD 267. Λύκοι καὶ Κύνες. (C. 359. B.85.)
Aesop.267.1 Λύκοις καὶ κυσὶν ἦν ποτε ἔχθρα· κύων δὲ Ἕλληνᾑρέθη στρατηγὸς κυσίν. Οὗτος πρὸς τὴν μάχην ἐβράδυνεν· οἱ δὲ λύκοι ἠπείλουν σφοδρῶς. Ὁ δὲ εἶπεν·„Οἴδατε, τίνος χάριν βραδύνω; πρέπον ἐστὶν ἀεὶ προβουλεύεσθαι. Ὑμῶν γὰρ τὸ γένος καὶ ἡ χροιὰ πάντωνἕν ἐστιν· οἱ ἡμέτεροι δʼ ἐκ πολλῶν τρόπων εἰσὶ καὶ τοῖςτόποις καυχῶνται. Ἀλλὰ καὶ ἡ χροιὰ ἁπάντων οὐκἔστι μία καὶ ἴση· ἀλλʼ οἱ μὲν μέλανες, οἱ δὲ πυῤῥοὶ, οἱδὲ λευκοὶ, οἱ δὲ τεφρώδεις. Καὶ πῶς ἄν δυνηθείην εἰςπόλεμον ἄρχειν τῶν ἀσυμφώνων καὶ μὴ ὅμοια πάνταἐχόντων;“
Aesop.268.HEAD 268. Λυκοι καὶ Πρόβατα. (S. 151. C. 237. F. 211.)
Aesop.268.1 Λύκοι ἐπιβουλεύοντες ποίμνῃ προβάτων, ἐπειδὴοὐκ ἠδύναντο αὐτῶν περιγενέσθαι διὰ τοὺς φυλάσσονταςαὐτὰ κύνας, ἔγνωσαν δεῖν διὰ δόλου τοῦτο πρᾶξαι.Καὶ πέμψαντες πρέσβεις ἐξῄτουν παρʼ αὐτῶν τοὺς κύνας, λέγοντες, ἐκείνους τῆς ἔχθρας ὄντας αἰτίους ἐγχειρίζεσθαι δεῖν αὐτοῖς, καὶ εἰρήνην μεταξὺ αὐτῶν γενήσεσθαι. Τὰ δὲ πρόβατα μὴ προβλέποντα τὸ μέλλονἐξέδωκαν τοὺς κύνας· καὶ οἱ λύκοι περιγενόμενοι ἐκείνων ῥᾳδίως τὴν ποίμνην ἀφύλακτον οὖσαν διέφθειραν.
Aesop.268.2 Οὕτω καὶ τῶν πόλεων αἱ τοὺς δημηγόρους ῥᾳδίωςπροδιδοῦσαι λανθάνουσι καὶ αὐταὶ ταχέως πολεμίοιςχειρούμεναι.
Aesop.268b.HEAD 268b. Αλλως. (C. p. 156.)
Aesop.268b.1 Καθ᾿ ὃν χρόνον ὁμόφωνα ἦν τὰ ζῶα, πόλεμον οἱλύκοι τοῖς προβάτοις συνῆψαν. Τῶν δὲ κυνῶν συμμαχούντων τοῖς θρέμμασι καὶ τοὺς λύκους ἀποσοβούντων,οἱ λύκοι πρεσβευτὴν ἀποστείλαντες ἔφασαν τοῖς πρόβασιν, εἰ βούλοιντο βιοῦν ἐν εἰρήνῃ καὶ μηδένα πόλεμον ὑποπτεύειν, τούς κύνας αὐτοῖς ἐκδοῦναι. Τῶν δὲπροβάτων ὑπʼ ἀνοίας πεισθέντων καὶ τοὺς κύνας ἐκδεδωκότων, οἱ λύκοι τούς τε κύνας διεσπάραξαν καὶ τὰπρόβατα ῥᾷστα διέφθειραν.
Aesop.269.HEAD 269. Λύκοι, Πρόβατα καὶ Κριός. (C. 238. F.304. B.93.)
Aesop.269.1 Λύκοι πρέσβεις ἔστειλαν τοῖς προβάτοις, εἰρήνηνποιῆσαι μετʼ αὐτῶν διηνεκῆ, εἰ τοὺς κύνας λάβωσι καὶδιαφθείρωσι. Τὰ μωρὰ δὲ πρόβατα συνέθεντο τοῦτοποιῆσαι· ἀλλά τις γέρων κριὸς εἶπεν· „πῶς ὑμῖν πιστεύσω καὶ συνοικήσω, ὅπου, καὶ τῶν κυνῶν φυλαττόντων με, ἀκινδύνως νέμεσθαι οὐ δυνατόν ἐστι;Ὅτι οὐ δεῖ τινα ἀσφαλείας τῆς ἑαυτοῦ γυμνωθῆναι,τοῖς ἀκαταλλάκτοις ἐχθροῖς διʼ ὅρκων πεισθέντα.
Aesop.270.HEAD 270. Λύκος καὶ Αἴξ. (S. 154. C.230 et p.379. F. 103.)
Aesop.270.1 Λύκος θεασάμενος αἶγα ἐπί τινος κρημνοῦ νεμομένην, ἐπειδὴ οὐκ ἠδύνατο αὐτῆς ἐφικέσθαι, παρῄνειαὐτῇ κατωτέρω καταβῆναι, μὴ καὶ πέσῃ λαθοῦσα, λέγων, ὡς καὶ λειμῶνές (εἰσι) παρʼ αὐτῷ, καὶ ἡ πόα φαιδροτέρα. Ἡ δὲ πρὸς αὐτὸν ἔφη· „ἀλλʼ οὐκ ἐμὲ ἐπὶνομὴν καλεῖς, αὐτὸς δὲ τροφῆς ἀπορεῖς.“
Aesop.270.2 Οὕτω καὶ τῶν ἀνθρώπων οἱ πονηροὶ, ὅταν παρὰτοῖς εἰδόσι πονηρεύωνται, ἀνόνητοι τῶν τεχνασμάτωνγίνονται.
Aesop.271.HEAD 271. Λύκος καὶ Ἀλώπηξ. (C. 232. F. 301. B. 53.)
Aesop.271.1 Εἰς λύκον ἀλώπηξ ἐνέπεσεν· ἐδυσώπει δὲ ὡς γραῦναὐτὴν οὖσαν μὴ ἀποκτεῖναι. Ὁ δὲ λύκος ἔφη· „ἐὰντρεῖς λόγους ἀληθεῖς εἴπῃς μοι, ἀπολυθήσῃ.“ Ἡ δὲεἶπεν· „εἴθε μή σοι συνήντησα,“ καὶ „μηδαμῶς τῇὥρᾳ ταύτῃ ζήσαις,“ καὶ „μήπως πάλιν συναντήσαις μοι.“
Aesop.271.2 Ὅτι ἐν περιστάσει τις ἐμπεσών, καὶ τὰς κεκρυμμέωαςτῆς ψυχῆς βουλὰς ἐξάγει.
Aesop.271b.HEAD 271b . Ἄλλως. Λύκος καὶ Παιδίον. (S. 156.)
Aesop.271b.1 Λύκος τροφῆς κεκορεσμένος, ἐπειδὴ ἐθεάσατο παιδίον ἐπὶ γῆς βεβλημένον, αἰσθόμενος ὅτι διὰ τὸν ἑαυτοῦ φόβον ἐπεπτώκει, προσελθὼν παρεθάῤῥυνεν αὐτὸ,λέγων ὡς, ἂν τρεῖς λόγους ἀληθεῖς αὐτῷ εἴπῃ, ἀπολύει αὐτό. Καὶ ἀρξάμενος ἔλεγε πρῶτον, μὴ βούλεσθαι αὐτῷ περιτυχεῖν, δεύτερον, παραπλησίως ἡμαρτηκέναι τυφλῷ· τρίτον, „κακοὶ κακῶς ἀπόλοιντο πάντεςοἱ λύκοι, ὅτι μηδὲν παθόντες ὑφʼ ἡμῶν κακῶς πολεμεῖτεἡμᾶς.“ Καὶ ὁ λύκος ἀποδεξάμενος τὸ ἀψευδὲς αὐτοῦἀπέλυσεν αὐτό.
Aesop.271b.2 Ὁ λόγος δηλοῖ, ὅτι πολλάκις ἡ ἀλήθεια καὶ παρὰπολεμίοις ἰσχύει.
Aesop.272.HEAD 272. Λύκος καὶ Ἀλώπηξ. (F. 360. C. 410. B. 101.)
Aesop.272.1 Λύκος τις ἁδρὸς ἐν λύκοις ἐγεννήθη,λέοντα δʼ αὐτὸν ἐπεκάλουν· ὁ δʼ ἀγνώμωντὴν δόξαν οὐκ ἤνεγκε, τῶν δὲ συμφύλωνἀποστατήσας τοῖς λέουσιν ὡμίλει.κερδὼ δʼ ἐπισκώπτουσα „μὴ φρενωθείην“ἔφη „τοσοῦτον, ὡς σὺ νῦν ἐτυφώθης·σὺ γὰρ ὡς ἀληθῶς ἐν λύκοις λέων φαίνῃ,ἐν δʼ οὖ λεόντων συγκρίσει λύκος γίγνῃ.“
Aesop.272.2 Πρὸς τοὺς ὑπὸ τῶν κολάκων οὐκ ὀρθῇ κρίσει ἐπαινουμένους καὶ μέγα φρονοῦντας, ἐλεγχομένους δὲ ἑαυτοὺς ἐπιγινώσκοντας.
Aesop.273.HEAD 273. Λύκος καὶ Ἀρνίον. (F. 107. C. 228 et p. 378.)
Aesop.273.1 Λύκος ἀρνίον ἐδίωκε· τὸ δὲ εἴς τι ἱερὸν κατέφυγε.Προσκαλουμένου δὲ αὐτὸ τοῦ λύκου, καὶ λέγοντος, ὅτιθυσιάσει αὐτὸ ὁ ἱερεὺς, εἰ καταλάβῃ, τῷ θεῷ, ἐκεῖνοἔφη· „ἀλλʼ αἱρετώτερόν μοί ἐστι θεοῦ θυσία γενέσθαι,ὑπὸ σοῦ διαφθαρῆναι.
Aesop.273.2 Ὁ λόγος δηλοῖ, ὅτι οἷς ἐπίκειται τὸ ἀποθανεῖν,κρείττων ἐστὶν ὁ μετὰ δόξης θάνατος.
Aesop.274.HEAD 274. Λύκος καὶ Ἀρνός. (F. 101. C. 229 e p.378. B.89.)
Aesop.274.1 Λύκος ἄρνα εὑρὼν πεπλανημένον, οὐκ ἀφήρπασεχειρὶ δυνατωτάτῃ, ἀλλʼ ἠθέλησε μετʼ εὐλόγου αἰτίαςτοῦτον φαγεῖν. Εἶπε δὲ πρὸς αὐτὸν τοιαῦτα· „πέρυσισὺ πολλὰ καθύβρισάς με.“ Ὁ δὲ πρὸς αὐτὸν θρηνῳδῶν ἀνεβόα· „ἔγωγʼ οὐκ ἐν τούτῳ γεγένημαι τῷχρόνῳ.“ Καὶ ὁ λύκος εἶπε πρὸς αὐτόν· „τὴν ἄρουράνμου νέμῃ.“ Ὁ δʼ ἀρνὸς ἔφη· ,,ἀκμὴν τροφὴν οὐκ εἶ-δον. Πάλιν ὁ λύκος· ,,ἐκ τῆς πηγῆς μου πίνεις.“ Ὁδὲ „οὔπω πέπωκα ὕδωρ“ προσεῖπεν αὐτῷ· „τῆς γὰρμητρός μου τὸ γάλα ἡ τροφή μου καὶ τὸ πόμα μου.“ Ὁδὲ συλλαβὼν καὶ φαγὼν τοῦτον, εἶπεν· „ἀλλʼ ἐμὼ τέωςἄδειπνος οὐ μενῶ, εἰ καὶ σὺ ἀφορμὴν ἐμὴν πᾶσανλύεις.“
Aesop.274.2 Ὁ μῦθος δηλοῖ, ὅτι γνώμην κακούργου καὶ πλεονέκτου λόγος οὐ πείθει, κἂν ἀληθὴς τυγχάνῃ.
Aesop.274b.HEAD 274b . Ἄλλως. Λύκος καὶ Ἀρήν. (S. 152. C. 229.)
Aesop.274b.1 Λύκος θεασάμενος ἄρνα ἀπό τινος ποταμοῦ πίνοντα, τοῦτον ἠβουλήθη μετά τινος εὐλόγου αἰτίαςκαταθοινήσασθαι. Διόπερ στὰς ἀνωτέρω ᾐτιᾶτο αὐτὸνὡς θολοῦντα τὸ ὕδωρ, καὶ πίνειν αὐτὸν οὐκ ἐῶντα.Τοῦ δὲ λέγοντος, ὡς ἄκροις τοῖς χείλεσι πίνει, καὶ ἄλλως οὐ δυνατὸν, αὐτοῦ ἑστῶτος κάτω, ἐπάνω ταράσσειν τὸ ὕδωρ, ὁ λύκος ἀποτυχὼν ταύτης τῆς αἰτίαςἔφη· „ἀλλὰ πέρυσι τὸν πατέρα μου ἐλοιδόρησας.“ Εἰπόντος δὲ ἐκείνου, μηδέπω τότε γεννηθῆναι, ὁ λύκοςἔφη πρὸς αὐτόν·  „κἂν σὺ ἀπολογιῶν εὐπορῇς, ἐγώ σεοὐχ ἧττον κατέδομαι.“
Aesop.274b.2 Ὁ λόγος δηλοῖ, ὅτι οἷς πρόθεσίς ἐστιν ἀδικεῖν,παρʼ αὐτοῖς οὐδὲ δικαία ἀπολογία ἰσχύει.
Aesop.275.HEAD 275. Λύκος καὶ Γραῦς. (C. 138 et p.337. F. 104.)
Aesop.275.1 Λύκος λιμώττων περιῄει ζητῶν τροφήν. Γενόμενος δὲ κατά τινα τόπον, ἤκουσε παιδίου κλαίοντος, καὶγραὸς λεγούσης αὐτῷ· „παῦσαι τοῦ κλαίειν· εἰ δὲ μὴ,τῇ ὥρᾳ ταύτῃ ἐπιδώσω σε τῷ λύκῳ.“ Οἰόμενος δὴ ὁλύκος, ὅτι ἀληθεύει ἡ γραῦς, ἵστατο πολλὴν ἐκδεχόμενος ὥραν. Ὡς δʼ ἑσπέρα κατέλαβεν, ἀκούει πάλιντῆς γραὸς κολακευούσης τὸ παιδίον, καὶ λεγούσηςαὐτῷ· „ἐὰν ἔλθῃ ὁ λύκος δεῦρο, φονεύσομεν, ὦ τέκνον, αὐτόν. Ταῦτα ἀκούσας ὁ λύκος, ἐπορεύετο λέγων· „ἐν ταύτῃ τῇ ἐπαύλει ἄλλα μὲν λέγουσιν, ἄλλαδὲ πράττουσιν.“
Aesop.275.2 Ὁ μῦθος πρὸς ἀνθρώπους, οἵτινες τὰ ἔργα τοῖςλόγοις οὐκ ἔχουσιν ὅμοια.
Aesop.275b.HEAD 275b. Ἄλλως. (S. 155.)
Aesop.275b.1 Λύκος λιμώττων περιῄει ζητῶν ἑαυτῷ τροφήν. Ὡςδὲ ἐγένετο κατά τινα τόπον, ἀκούσας γραὸς παιδὶ κλαίοντι ἀπειλουμένης, ὡς, ἂν μὴ παύσηται, βαλεῖ λύκῳ,οἰόμενος ἀληθεύειν προσέμενεν. Ἑσπέρας δὲ γενομένης, ὡς οὐδὲν τοῖς λόγοις ἀκόλουθον ἐγένετο, ἀπαλλαττόμενος ἔφη· „ἐν ταύτῃ τῇ ἐπαύλει οἱ ἄνθρωποιἄλλα μὲν λέγουσιν, ἄλλα δὲ ποιοῦσιν.“
Aesop.275b.2 Ὁ λόγος ἁρμόσει τοῖς μὴ τοῖς λόγοις τὰ ἔργα ἔχουσιν ἑπόμενα.
Aesop.275c.HEAD 275c. Ἄλλως. (C. 138, c. B.16.)
Aesop.275c.1 Αἰτοῦντι τροφὴν νηπίῳ καὶ κλαίοντι ἠπείλησεγραῦς, εἰ μὴ ἡσυχάσαι, τῷ λύκῳ ῥῖψαι. Ὁ δὲ λύκος,τὴν γραῦν ἀληθεύειν νομίσας, ἐκαρτέρησε μέχρις ἑσπέραςπεινῶν, μηδὲν λαβών. Εἰς δὲ τὴν σύνοικον ἐλθὼνἠρωτᾶτο, πῶς οὐδὲν ἄρας ἦλθεν, ὡς ἀεί. Ὁ δʼ εἶπε·„πῶς γάρ τις πιστεύσας γυναικί;“
Aesop.276.HEAD 276. Λύκος καὶ Ἐρωδιός. (S. 153. B. 94.)
Aesop.276.1 Λύκος καταπιὼν ὀστοῦν περιῄει ζητῶν τὸν ἰασόμενον. Περιτυχὼν δὲ ἐρωδιῷ, τοῦτον παρεκάλει ἐπὶ μισθῷ τὸ ὀστοῦν ἐξελεῖν· κἀκεῖνος καθεὶς τὴν ἑαυτοῦκεφαλὴν εἰς τὸν φάρυγγα αὐτοῦ τὸ ὀστοῦν ἐξέσπασε,καὶ τὸν ὁμολογηθέντα μισθὸν ἐξῄτει. Ὁ δὲ λύκος γελάσας καὶ τοὺς ὀδόντας θήξας φησίν· „ἀρκεῖ σοι καὶτὸ μόνον σῴαν ἐξελεῖν τὴν κεφαλήν.“
Aesop.276.2 Ὁ λόγος δηλοῖ, ὅτι μεγίστη παρὰ τοῖς πονηροῖςεὐεργεσία τὸ μὴ προσαδικεῖσθαι ὑπʼ αὐτῶν.
Aesop.276b.HEAD 276b. Ἄλλως. Λύκος καὶ Γέρανος.(F. 94. 102. C. 144 et p.342.)
Aesop.276b.1 Λύκου ποτὲ λαιμῷ ὀστέον ἐπάγη· τῇ δὲ γεράνῳμισθὸν παρέξειν εἶπεν, εἰ τὴν κεφαλὴν αὐτῆς προσεπιβαλοῦσα, ἐξανασπάσαι ἐκ τοῦ λαιμοῦ αὐτοῦ τὸ ὀστοῦνἨ δὲ ἐκβαλοῦσα τὸν μισθὸν ἐπεζήτει. Γελάσας οὖν ὁλύκος καὶ τοὺς ὀδόντας θήξας, „ἀρκεῖ σοι“ εἶπεν „ἀντὶμισθοῦ τοῦτο καὶ μόνον, ὅτι ἐκ λύκου στόματος καὶὀδόντων ἐξεῖλες κάραν σῴαν μηδὲν παθοῦσαν.“
Aesop.276b.2 Ὁ μῦθος πρὸς ἄνδρας δολίους, οἵτινες ἐκ κινδύνων διασωθέντες, τοῦτο παρέχουσι τοῖς εὐεργέταις ἀντὶχάριτος, τὸ μὴ βλάψαι αὐτούς.
Aesop.277.HEAD 277. Λύκος καὶ Ἵππος. (C. 231. F. 300.)
Aesop.277.1 Λύκος, κατά τινα ἄρουραν ὁδεύων, εὗρε κριθάς.Μὴ δυνάμενος δὲ αὐταῖς τροφῇ χρήσασθαι, καταλιπὼνἀπῄει. Ἵππῳ δὲ συντυχὼν, [τοῦτον ἐπὶ τὴν ἄρουραν]ἐκεῖ αὐτὸν ἐκάλει, λέγων, ὡς εὑρὼν κριθὰς αὐτὸς μὲνοὐκ ἔφαγεν, αὐτῷ δὲ ἐφύλαξεν, ἐπειδὴ καὶ ἡδέως αὐτοῦ τὸν ψόφον τῶν ὀδόντων ἀκούει. Καὶ ἵππος ὑποτυχὼν ἔφη· ,,ἀλλʼ ὦ οὗτος, εἰ λύκοι κριθῶν τροφῇ χρῆσθαι ἠδύναντο, οὐκ ἄν ποτε τὰ ὦτα τῆς γαστρὸς προέκρινας.“
Aesop.277.2 Ὁ λόγος δηλοῖ, ὅτι οἱ φύσει πονηροὶ, κἂν χρηστότητα ἐπαγγέλλωνται, οὐ πιστεύονται.
Aesop.278.HEAD 278. Λύκος καὶ Κύων. (F. 361. C. 411. B. 99.)
Aesop.278.1 Λύκος ἐν κλοιῷ δεδεμένον ὁρῶν μέγιστον κύναἤρετο· „δήσας τίς σʼ ἐξέθρεψε τοῦτον;“ Ὁ δὲ ἔφη·„ κυνηγός.“ ,,Ἀλλὰ τοῦτο μὴ πάθοι· λύκος (ἔφη) „ἐμοὶφίλος· λιμὸς γὰρ ἡ κλοιοῦ βαρύτης.“
Aesop.278.2 Ὁ λόγος δηλοῖ τὸ ἐν ταῖς συμφοραῖς οὐδὲ γαστρίζεσθαι.
Aesop.279.HEAD 279. Λύκος καὶ Λέων. (C. 234. F. 303 et 416. B. 105.)
Aesop.279.1 Λύκος ποτὲ ἄρας πρόβατον ἐκ ποιμνίου, ἐκόμιζεναὐτὸ εἰς κοίτην· λέων δὲ αὐτῷ συναντήσας, ἀφείλετοτὸ πρόβατον. Ὁ δὲ πόῤῥωθεν σταθεὶς εἶπεν· „ἀδίκωςἀφείλου τὸ ἐμόν.“ Ὁ δὲ λέων γελάσας ἔφη· „σοὶ γὰρδικαίως ὑπὸ φίλου ἐδόθη;“
Aesop.279.2 Τοὺς ἅρπαγας καὶ πλεονέκτας λῃστὰς, ἐν ἑνὶ πταίσματι κειμένους καὶ ἀλλήλους μεμφομένους, ὁ λόγοςἐλέγχει.
Aesop.279b.HEAD 279b. Ἄλλως. Λύκος, Ἀρνίον καὶ Λέων. (F. 362. C. p.379.)
Aesop.279b.1 Λύκος δήποτε ἄρας ἀρνίον ἐκ ποίμνης ἀπεκόμιζενεἰς τὴν ἰδίαν κοίτην· λέων δὲ τούτῳ ἐξαίφνης συναντήσας, ἦρεν ἐξ αὐτοῦ τὸ ἀρνίον. Στὰς δὲ πόῤῥωθενπρὸς αὐτὸν ταῦτα λέγει· „ἵνα τί, ἄναξ, ἐξ ἐμοῦ τοῦτοἦρας; πῶς δὲ οὐ τηρεῖς τοὺς θεσμοὺς τοὺς ἀρχαίους,τοῦ μὴ τυραννεῖν χειρὶ δυνατωτάτῃ, ἀλλὰ πάντοτε ἐκδικεῖν τοῖς ἀπόροις;“ Ὁ δὲ γελάσας πρὸς αὐτὸν ταῦταλέγει· „σὺ δὲ, ὦ λύκε, δικαίως τοῦτʼ ἂν ἔσχες, εἴ τιςτῶν φίλων αὐτὸ κεχάρικέ σοι.“
Aesop.279b.2 Πρὸς πλεονέκτας καὶ ἅρπαγας τοὺς μεμφομένουςἀλλήλοις ὁ μῦθος.
Aesop.280.HEAD 280. Λύκος καὶ Λέων. (F. 359. C. 409.)
Aesop.280.1 Λύκος πλανώμενός ποτʼ ἐν ἐρήμοις τόποις,κλίνοντος ἤδη πρὸς δύσιν Ὑπερίονος,δολιχὴν ἑαυτοῦ τὴν σκιὰν ἰδὼν ἔφη·„λέοντʼ ἐγὼ δέδοικα, τηλικοῦτος ὤν,πλέθρου τʼ ἔχων τὸ μῆκος; οὐ θηρῶν ἁπλῶςπάντων δυνάστης ἀθρόων γενήσομαι;“λύκον δὲ γαυρωθέντα καρτερὸς λέωνἑλὼν κατήσθιʼ· ὁ δʼ ἐβόησε μετανοῶν·„οἴησις ἡμῖν πημάτων παραιτία.“
Aesop.281.HEAD 281. Λύκος καὶ Ὄνος. (F. 111. C.235 et p. 380.)
Aesop.281.1 Λύκος, τῶν λοιπῶν λύκων στρατηγήσας, πᾶσινἔταξε νόμον αὐτοῖς προτείνας, ἵνʼ, ὅ,τι τις αὐτῶν δηποτοῦν κυνηγήσῃ, εἰς μέσον ἀγάγῃ, καὶ μοιράσῃ τοῖςπᾶσι. Ταῦτʼ οὖν ὄνος ἀκηκοὼς, τὴν χαίτην ἔσεισε καὶγελῶν ἔφη τάδε· „καλῶς εἴρηκας, ὦ πρώταρχε τῶνλύκων· ἀλλὰ πῶς σὺ χθὲς ἣν ἐκράτησας ἄγραν, κοίτῃπαρέθου τῇ ἰδίᾳ λαθραίως εἰς τροφήν σοι; κόμισονταύτην μερισθῆναι τοῖς πᾶσιν.“ Ὁ δὲ θαμβηθεὶς κατέλυσε τοὺς νόμους.
Aesop.281.2 Ὁ μῦθος δηλοῖ, ὅτι οἱ τοὺς νόμους ὁρίζειν δοκοῦντες,ἐν οἷς ἂν ὁρίζωσι καὶ δικάζωσιν, οὐκ ἐμμένουσιν.
Aesop.282.HEAD 282. Λύκος καὶ Ποιμένες.(C. 318. F. 389. ex Plut. VII Sap. conv. c. 13.)
Aesop.282.1 Λύκος ἰδὼν ποιμένας ἐσθίοντας ἐν σκηνῇ πρόβατον,ἐγγὺς προσελθὼν „ἡλίκος“ ἔφη „ἄν ἦν ὑμῖν θόρυβος,εἰ ἐγὼ τοῦτο ἐποίουν;“
Aesop.283.HEAD 283. Λύκος καὶ Ποιμήν. (F. 105. C. 236 et p. 381.)
Aesop.283.1 Λύκος, ἀκολουθῶν ποίμνῃ προβάτων, οὐδὲν ἠδίκει. Ὁ δὲ ποιμὴν κατʼ ἀρχὰς μὲν ἐφυλάττετο αὐτὸν ὡςπολέμιον, καὶ δεδοικὼς παρετηρεῖτο. Ἐπεὶ δὲ συνεχῶςἐκεῖνος παρεπόμενος οὐδʼ ἀρχὴν ἁρπάζειν ἐπεχείρει,τὸ τηνικαῦτα ἐννοήσας φύλακα μᾶλλον αὐτὸν εἶναι ἢἐπίβουλον, ἐπειδὴ χρεία τις αὐτὸν κατέλαβεν εἰς ἄστυπαραγενέσθαι, καταλιπὼν παρʼ αὐτῷ τὰ πρόβατα ἀπηλλάγη. Καὶ ὃς καιρὸν ἔχειν ὑπολαβὼν τὰ πλείω διέφθειρεν. Ὁ δὲ ποιμὴν ἐπανελθὼν καὶ θεασάμενος τὴνποίμνην διεφθαρμένην, ἔφη· „ἀλλʼ ἐγὼ δίκαια πέπονθα· τί γὰρ λύκῳ πρόβατα ἐπίστευον;“
Aesop.283.2 Οὕτως καὶ τῶν ἀνθρώπων οἱ τοῖς φιλαργύροις καὶπλεονέκταις τὰς παρακαταθήκας ἐγχειρίζοντες εἰκότωςἀποστεροῦνται.
Aesop.284.HEAD 284. Λύκος καὶ Πρόβατον. (C.106. F. 257. S. 157.)
Aesop.284.1 Λύκος, ὑπὸ κυνῶν δηχθεὶς καὶ κακῶς πάσχων, ἐβέβλητο. Τροφῆς δὲ ἀπορῶν, θεασάμενος πρόβατον,ἐδεῖτο ποτὸν ἐκ τοῦ παραῤῥέοντος αὐτῷ ποταμοῦ κομίσαι.„ Εἰ γὰρ σύ μοι“ φησὶ ,, δώσεις ποτὸν, ἐγὼ τροφὴν ἐμαυτῷ εὑρήσω Τὸ δὲ ὑποτυχὸν ἔφη· „ἀλλʼ ἐὰνἐγὼ ποτὸν ἐπιδῶ σοι, σὺ καὶ τροφῇ μοι χρήσῃ.“
Aesop.284.2 Ὁ μῦθος πρὸς ἄνδρα κακοῦργον, διʼ ὑποκρίσεωςἐνεδρεύοντα.
Aesop.285.HEAD 285. Λύχνος. (C. 239. F. 305. B. 114.)
Aesop.285.1 Μεθύων λύχνος [ἐν] ἐλαίῳ καὶ φέγγων, ἐκαυχᾶτο,ὡς ὑπὲρ ἥλιον πλέον λάμπει. Ἀνέμου δὲ πνοῆς συρισάσης, εὐθὺς ἐσβέσθη. Ἐκ δευτέρου δὲ ἅπτων τις εἶπεν αὐτῷ· „φαῖνε λύχνε καὶ σίγα· τῶν ἀστέρων τὸφέγγος οὔποτε ἐκλείπει.“
Aesop.285.2 Ὅτι οὐ δεῖ τινα ἐν τοῖς λαμπροῖς καὶ τῇ δόξῃ τοῦβίου τυφοῦσθαι· ὅσα γὰρ ἂν κτήσηται, ξένα τυγχάνει.
Aesop.286.HEAD 286. Μάντις. (C. 40. F. 113.)
Aesop.286.1 Μάντις, ἐπʼ ἀγορᾶς καθήμενος, διελέγετο. Ἐπιστάντος δέ τινος αἴφνης καὶ ἀπαγγείλαντος, ὡς αἱ τῆςοἰκίας αὐτοῦ θυρίδες ἀναπεπταμέναι τε πᾶσαι εἶεν καὶπάντα τὰ ἔνδον ἀφῃρημένα, ἀνεπήδησέ τε στενάξας καὶδρομαῖος ᾔει. Τρέχοντα δέ τις αὐτὸν θεασάμενος „ὦοὖτος,“ εἶπεν „ὁ τἀλλότρια πράγματα προειδέναι ἐπαγγελλόμενος, τὰ σαυτοῦ οὐ προεμαντεύου;“
Aesop.286.2 Ὁ μῦθος πρὸς τοὺς τὸν μὲν ἑαυτῶν βίον φαύλωςδιοικοῦντας, τῶν δὲ μηδὲν αὐτοῖς προσηκόντων προνοεῖσθαι πειρωμένους.
Aesop.287.HEAD 287. Μέλισσαι καὶ Ζεύς. (S. 161. C.240.)
Aesop.287.1 Μέλισσαι φθονήσασαι ἀνθρώποις τοῦ ἰδίου μέλιτος ἧκον πρὸς τὸν Δία, καὶ ἐδέοντο, ὅπως ἰσχὺν παράσχηται αὐταῖς, τοῖς κέντροις τοὺς προσιόντας τοῖςκηρίοις ἀναιρεῖν. Καὶ ὁ Ζεὺς ἀγανακτήσας κατʼ αὐτῶνδιὰ τὴν βασκανίαν παρεσκεύασεν αὐτὰς, ἡνίκα ἄν τινατύπτωσι, τὸ κέντρον ἀποβάλλειν, μετὰ δὲ τοῦτο καὶσωτηρίας στερίσκεσθαι.“
Aesop.287.2 Ὁ λόγος ἂν ἁρμόσειε πρὸς ἄνδρας βασκάνους, οἳκαὶ αὐτοὶ βλάπτεσθαι ὑπομένουσι.
Aesop.287b.HEAD 287b. Ἄλλως. Μέλισσα καὶ Ζεύς. (F.114. C. p.381.)
Aesop.287b.1 Μέλισσα, πάλαι μήτηρ κηρίων οὖσα, ἀνελήλυθενεἰς θεοὺς θυμιᾶσαι, προσαγαγοῦσα ἐκ μέλιτος τὸ δῶρον. Τερφθεὶς δὲ ὁ Ζεὺς τῇ προσφορᾷ τῆς μελίσσης,συνετάξατο αὐτῇ δοῦναι, ὃ ἂν αἰτήσῃ. δὲ πρὸς αὐτὸν ἐδέετο βοῶσα· „ὦ θεὲ λαμπρὲ καὶ κτιστὰ ἐμοῦ τῆςμελίσσης, ἐπίδος κέντρον τῇ σῇ θεραπαινίδι, ἵνα, ἐάντις τῷ οἴκῳ μου πλησιάσῃ τοῦ ἆραι μέλι, αὐτὸν ἐγώφονεύω.“ Ἀπειρηκὼς δὲ ὁ Ζδεὺς πρὸς τὰς αἰτήσεις, ἐπεὶἐφίλει τὸ τῶν ἀνθρώπων γένος πάνυ, ἔφησε τῇ με-λίσσῃ τοιάδε· „οὐχ ὡς ᾔτησας, οὕτως γενήσεταί σοι,ἀλλʼ ἐάν τις ἥκῃ λαβεῖν ἀπὸ σοῦ μέλι, σὺ δὲ προσκρούσῃς αὐτῷ καὶ πλήξῃς, αὐτὴ μᾶλλον τεθνήξῃ, ἐκβληθέντος σου τοῦ κέντρου· ζωὴ γὰρ ἐν σοὶ ὑπάρχει τὸκέντρον.
Aesop.287b.2 Ὁ μῦθος δηλοῖ, ὅτι ἐν ταῖς εὐχαῖς καὶ ταῖς δεήσεσιν οὐ δεῖ κατὰ τῶν ἐχθρῶν τι ἐξαιτεῖσθαι κακόν· ὃγὰρ ἂν κακὸν κατʼ αὐτῶν ἐξαιτήσῃς, ἀνθυποστρέψειἐπὶ σὲ παραυτίκα.
Aesop.287c.HEAD 287c. Αλλως. (C. 240. B. 136. ed. L.)
Aesop.287c.1 Ὑμηττία μέλισσα, κηρίων μήτηρ, ἀνῆλθεν εἰς θεῶνοἴκους, φέρουσα τῷ Διὶ μέλι μήπω καπνισθέν. Ὁ Ζεὺςδὲ τῷ δώρῳ ἐτέρφθη, καὶ ὑπέσχετο δοῦναι γέρας ὃ ἂναἰτήσηται. Ἡ δʼ εἶπε· „δός μοι κέντρον, ἵνα, εἴ τιςἀνθρώπων τὸ ἐμὸν ἔργον πλησιάσοι ἆραι, ἀναιρῶ τοῦτον. Ἀπηρέσθη δὲ ὁ Ζεὺς τῇ αἰτήσει· ἠγάπα γὰρ τούςἀνθρώπους· ὅμως καὶ μὴ θέλων ἔδωκεν· εἶπε γὰρ δώσειν. Τοιοῦτον δʼ ἔδωκεν, ὡς αὐτὴν ἀποθνήσκειν ἅματῷ πλῆξαι· ζωὴ γὰρ αὐτῆς ἐστι πετομένης τὸ κέντρον.
Aesop.288.HEAD 288. Μέλισσαι καὶ Ποιμήν. (C. 302. F.214.)
Aesop.288.1 Ἐν κοίλῃ δρυῒ μέλι κατειργάζοντο μέλισσαι. Ποιμὴν δέ τις αὐταῖς ἐργαζομέναις περιτυχὼν, ἀφελέσθαιπροῃρεῖτο τοῦ μέλιτος· αἱ δὲ ἄλλοθεν ἄλλαι περιιπτάμεναι αὐτὸν ὤθουν τοῖς κέντροις. Καὶ τελευταῖον ὁποιμὴν„ ἄπειμι“ ἔφη „μηδὲν δεόμενος μέλιτος, εἰ δεῖμελίσσαις περιτυχεῖν.“
Aesop.288.2 Τὰ κακὰ κέρδη τοῖς διώκουσι κίνδυνος.
Aesop.289.HEAD 289. Μελιττουργός. (C.85. F.239. S.73.)
Aesop.289.1 Εἰς μελιττουργεῖόν τις εἰσελθὼν τοῦ κεκτημένουἀπόντος, τὸ κηρίον ἀφείλετο. Ὁ δὲ ἐπανελθὼν, ἐπειδὴτὰς κυψέλας εἶδεν ἐρήμους, εἰστήκει τὸ κατʼ αὐτὰς διερευνώμενος. Αἱ δὲ μέλισσαι ἀπὸ τῆς νομῆς ἐπανήκουσαι, ὡς κατέλαβον αὐτὸν, τοῖς κέντροις ἔπαιον, καὶ τὰχείριστα διετίθουν. Ὁ δὲ πρὸς αὐτάς· „κάκιστα ζῶα,τὸν μὲν κλέψαντα ὑμῶν τὰ κηρία ἀθῶον ἀφήκατε, ἐμὲδὲ τὸν ἐπιμελούμενον ὑμῶν πλήττετε;“
Aesop.289.2 Ὁ μῦθος δηλοῖ, ὅτι οὕτω τῶν ἀνθρώπων τινὲς,διʼ ἄγνοιαν τοὺς ἐχθροὺς μὴ φυλαττόμενοι, τοὺς φίλους ὡς ἐπιβούλους ἀπωθοῦνται.
Aesop.290.HEAD 290. Μηναγύρται. (C. 24l. F.306. S. 162. B. 126.)
Aesop.290.1 Μηναγύρται, ὄνον ἔχοντες, τούτῳ εἰώθεσαν τὰσκεύη ἐπιτιθέντες ὁδοιπορεῖν. Καὶ δή ποτε ἀποθανόντος αὐτοῦ ἀπὸ κόπου, ἐκδείραντες αὐτὸν, ἐκ τοῦ δέρματος τύμπανα κατεσκεύασαν, καὶ τούτοις ἐχρῶντο.Ἑτέρων δὲ αὐτοῖς μηναγυρτῶν ἀπαντησάντων καὶ πυνθανομένων αὐτῶν, ποῦ ἂν εἴη ὁ ὄνος, ἔφασαν, τεθνηκέναι μὲν αὐτὸν, πληγὰς δὲ τοσαύτας λαμβάνειν, ὅσαςοὐδὲ ζῶν ὑπέμεινεν.
Aesop.290.2 Οὕτω καὶ τῶν οἰκετῶν ἔνιοι, εἰ καὶ τῆς δουλείαςἀφεθῶσιν, τῶν δουλικῶν οὐκ ἀπαλλάττονται.
Aesop.291.HEAD 291. Μύες καὶ Γαλαῖ. (S. 163. F. 115. C. 242 et p.382.)
Aesop.291.1 Μυσὶ καὶ γαλαῖς πόλεμος ἦν. Ἀεὶ δὲ οἱ μύες ἡττώμενοι, ἐπειδὴ συνῆλθον εἰς ταὐτὸν, ὑπέλαβον, ὅτι διʼἀναρχίαν τοῦτο πάσχουσιν· ὅθεν ἐπιλεξάμενοί τιναςἑαυτῶν στρατηγοὺς ἐχειροτόνησαν· οἱ δὲ βουλόμενοιἐπισημότεροι τῶν ἄλλων εἶναι, κέρατα κατασκευάσαντες ἑαυτοῖς συνῆψαν. Ἐνστάσης δὲ τῆς μάχης, συνέβηπάντας τοὺς μύας ἡττηθῆναι. Οἱ μὲν οὖν ἄλλοι πάντες ῥᾳδίως εἰσέδυνον· οἱ δὲ στρατηγοὶ, μὴ δυνάμενοιεἰσελθεῖν διὰ τὰ κέρατα αὑτῶν, συλλαμβανόμενοι κατησθίοντο.
Aesop.291.2 Οὕτω πολλοῖς ἡ κενοδοξία κακῶν αἰτία [διὰ φιληδονίαν] γίνεται.
Aesop.291b.HEAD 291b. Ἄλλως. (F. 175. C. p. 383. B. 31.)
Aesop.291b.1 Ποτὲ γαλέαι ἐμάχοντο τοῖς μυσὶν, αὐτούς κατατροποῦσαι καὶ ἀναιροῦσαι. Εἶπον δὲ οἱ μύες καθʼ ἑαυτοὺςτοιαῦτα· „οὐ παραλόγως γαλέαι ἡμᾶς ἡττῶσιν· οὐγὰρ κτώμεθα ἄνακτα, ὥσπερ αὗται, οὐδὲ στρατηγοὺςἐπὶ τῇ παρατάξει, καὶ διὰ τοῦτο ταλαιπωροῦμεν πάντες, καὶ φυγάδες γινόμεθα τοῦ πολέμου. Καὶ παραυτίκα συμβούλιον λαβόντες, κατεστήσαντο τοὺς παμμεγέθεις μύας ἀρχηγέτας τε καὶ στρατηγοὺς τῶν ἄλλων.Καὶ δὴ ἔνοπλοι ἅπαντες γεγονότες, καὶ παρατάξεις αὖθις πεποιηκότες, ἢρξαντο κρότων τῶν τοῦ πολέμου.Τῶν γὰρ αὐτῶν σαλπίγγων σαλπισασῶν ἐναπήρξαντοπολεμεῖν πρὸς τὰς γαλέας· αἵ κατὰ κράτος τοὺς μύαςἡττήσασαι, ἔτρεψαν τοὺς δυστήνους εἰς φυγήν. Οἱ μὲνοὖν ἄοπλοι πεφευγότες ἐν τοῖς τοίχοις εἰσεληλύθεσανεἰς ῥαγάδας αὐτίκα· οἱ δʼ ἔνοπλοι καὶ ἀρχηγέται τούτων, οἵ τε ἄρχοντες καὶ στρατηγοὶ τῶν ἄλλων, μὴ δυνάμενοι ἐν ταῖς ὀπαῖς ἐμβῆναι, διεφθάρησαν ἅπαντεςὑπὸ τῶν γαλεῶν.
Aesop.291b.2 Ὁ μῦθος δηλοῖ, ὅτι πρὸς τὸ ζῆν ἀκινδύνως κρείττων ἐστὶν ἡ εὐτέλεια, ἢ ἡ λαμπρότης καὶ δόξα τοῦ βίου.
Aesop.292.HEAD 292. Μυῖα. (F. 117. C.243. B. 60.)
Aesop.292.1 Μυῖα ἐμπεσοῦσα εἰς χύτραν κρέατος, ἐπειδὴ ὑπὸτοῦ ζωμοῦ ἀποπνίγεσθαι ἤμελλεν, ἔφη πρὸς ἑαυτήν„ἀλλʼ ἔγωγε καὶ βέβρωκα καὶ πέπωκα καὶ λέλουμαι,καὶ θνησκούσῃ οὐ μέλει μοι.
Aesop.292.2 Ὁ λόγος δηλοῖ, ὅτι ῥᾳδίως φέρουσι τὸν θάνατον οἱἄνθρωποι, ὅταν ἀβασανίστως παρακολουθῶσι.
Aesop.293.HEAD 293. Μυῖαι. (S. 81. F.68. C.89 et p.318.)
Aesop.293.1 Ἔν τινι ταμιείῳ μέλιτος ἐκχυθέντος μυῖαι προσπιᾶσαι κατήσθιον· διὰ δὲ τὴν γλυκύτητα τοῦ καρποῦοὐκ ἀφίσταντο. Ἐμπαγέντων δʼ αὐτῶν τῶν ποδῶν,ὡς οὐκ ἡδύναντο ἀναπτῆναι, ἀποπνιγόμεναι ἔφασαν·„ἄθλιαι ἡμεῖς, αἳ διὰ βραχεῖαν ἡδονὴν ἀπολλύμεθα.“
Aesop.293.2 Οὕτω πολλάκις ἡ λιχνεία πολλῶν κακῶν αἰτία γίνεται.
Aesop.294.HEAD 294. Μύρμηξ. (S. 164. C. 108 et p. 319. F. 116.)
Aesop.294.1 Μύρμηξ ὁ νῦν τὸ παλαιὸν ἄνθρωπος ἦν· καὶ τῇγεωργίᾳ προσέχων τοῖς ἰδίοις πόνοις οὐκ ἠρκεῖτο, ἀλλὰκαὶ τοῖς ἀλλοτρίοις ἐποφθαλμιῶν διετέλει, τοὺς τῶνγειτόνων καρποὺς ὑφαιρούμενος. Ὁ δὲ Ζεὺς ἀγανακτήσας κατὰ τῆς πλεονεξίας αὐτοῦ μετεμόρφωσεν αὐτὸν εἰς τοῦτο τὸ ζῶον, ὃ καλεῖται μύρμηξ. Ὁ δὲ καὶτὴν μορφὴν ἀλλάξας τὴν διάθεσιν οὐ μετέβαλε· μέχριγὰρ νῦν κατὰ τὰς ἀρούρας περιιὼν τοὺς πόνους τῶνἄλλων συλλέγει καὶ ἑαυτῷ ἀποθησαυρίζει.
Aesop.294.2 Ὁ λόγος δηλοῖ, ὅτι οἱ φύσει πονηροὶ, κἂν τὰ μάλιστα κολάζωνται, τὸν τρόπον οὐκ ἀποτίθενται.
Aesop.295.HEAD 295. Μύρμηξ καὶ Κάνθαρος.(S. 111. F. 84. C. 244 et p. 384.)
Aesop.295.1 Θέρους ὥρᾳ μύρμηξ περιπατῶν κατὰ τὴν ἄρουρανπυροὺς καὶ κριθὰς συνέλεγεν, ἀποθησαυριζόμενοςἑαυτῷ τροφὴν εἰς τὸν χειμῶνα. Κάνθαρος δὲ τοῦτονθεασάμενος ἐθαύμασεν ὡς ἐπιπονώτατον, εἴγε παρʼαὐτὸν τὸν καιρὸν μοχθεῖ, παρʼ ὃν τὰ ἄλλα ζῶα πόνωνἀφειμένα ῥᾳστώνην ἄγει. Ὁ δὲ τότε μὲν ἡσύχαζεν·ὕστερον δὲ, ὅτε χειμὼν ἐνέστη, τῆς κόπρου ὑπὸ τοῦὄμβρου κλυσθείσης, ὁ κάνθαρος ἧκε πρὸς αὐτὸν λιμώττων καὶ τροφῆς μεταλαβεῖν δεόμενος. Ὁ δὲ ἔφη πρὸςαὐτόν· „ὦ κάνθαρε, ἀλλʼ εἰ τότε ἐπόνεις, ὅτε ἐμόχθουν καί με ὠνείδιζες, οὐκ ἂν νῦν τροφῆς ἐπεδέου.“Οὕτως οἱ παρὰ τὰς εὐθηνίας τοῦ μέλλοντος μὴπρονοούμενοι παρὰ τὰς τῶν καιρῶν μεταβολὰς τὰ μέγιστα δυστυχοῦσι.
Aesop.296.HEAD 296. Μύρμηξ καὶ Περιστερά. (C. 41. S. 165.)
Aesop.296.1 Μύρμηξ διψήσας, κατελθὼν εἰς πηγὴν, παρασυρεὶς ὑπὸ τοῦ ῥεύματος, ἀπεπνίγετο. Περιστερὰ δὲτοῦτο θεασαμένη, κλῶνα δένδρου περιελοῦσα, εἰς τὴνπηγὴν ἔδῤῤιψεν, ἐφʼ οὐ καὶ καθίσας ὁ μύρμηξ διεσώθη.Ἰξευτὴς δέ τις μετὰ τοῦτο τοὺς καλάμους συνθεὶς, ἐπὶτὸ τὴν περιστερὰν συλλαβεῖν ᾔει. Τοῦτο δʼ ὁ μύρμηξἐωρακὼς, τὸν τοῦ ἰξευτοῦ πόδα ἔδακεν. Ὁ δὲ ἀλγήσαςτούς τε καλάμους ἔῤῤιψε, καὶ τὴν περιστερὰν αὐτίκαφυγεῖν ἐποίησεν.
Aesop.296.2 Ὁ μῦθος δηλοῖ, ὅτι δεῖ τοῖς εὐεργέταις χάριν ἀποδιδόναι.
Aesop.296b.HEAD 296b. Ἄλλως. (F. 118. C p.300.)
Aesop.296b.1 Μύρμηξ διψήσας, κατελθὼν εἰς πηγὴν καὶ βουλόμενος πιεῖν, ἀπεπνίγετο· περιστερὰ δὲ καθεζομένη ἐντῷ παρεστηκότι δένδρῳ, ἐθεάσατο αὐτὸν, καὶ κόψασαφύλλον ἀπὸ τοῦ δένδρου ἔδῤῥιψεν εἰς τὴν πηγὴν, διʼοὖ ἐπιβὰς ὁ μύρμηξ ἐσώθη. Ἰξευτὴς δέ τις παρασταθεὶς καὶ συνθεὶς τοὺς καλάμους, τὴν περιστερὰν συλλαβεῖν ἐβουλήθη. Ὁ δὲ μύρμηξ θεασάμενος, ἔδακε τὸνπόδα τοῦ ἰξευτοῦ. Ὁ δὲ ἀλγήσας, ῥίψας τοὺς καλάμους, ἐποίησε φυγεῖν τὴν περιστεράν.
Aesop.296b.2 Ὁ μῦθος δηλοῖ, ὅτι, εἰ καὶ τὰ ἄλογα ζῶα αἴσθησινἔχουσι τοῦ καλοῦ, πῶς οὐ δεῖ ἡμᾶς τοὺς εὐεργέταςἀμείβεσθαι; [ἤ· Δύνανται καὶ τὰ μικρὰ τοῖς εὐεργέταις μεγάλας ἀμοιβὰς παρέχειν.]
Aesop.297.HEAD 297. Μῦς ἀρουραῖος καὶ Μῦς ἀστικός. (C. 301. F. 121.)
Aesop.297.1 Μῦς ἀρουραῖος ἀστικῷ γίνεται φίλος μυῒ, καὶ τὴνφιλίαν πιστούμενος πρῶτος εἰς ἀγρὸν τὸν ἀστικὸν παρελάμιβανε, καὶ ξενίαν αὐτῷ παρετίθει καὶ τράπεζαν, ἃφέρειν οἶδε τοῖς ἐνοικοῦσιν ἀγρός. Ἀμειβόμενος δὲ τὴνξενίαν ὁ ἀστικὸς εἰς ἄστυ τὸν ἀρουραῖον ἐκόμιζε, καὶεἰς ἀνδρὸς εὐπόρου παρελάμβανεν οἶκον. Ὡς δὲ τῶνὄντων ἤδη προσάπτεσθαι ἤθελον, προσιών τις ἀνέκοπτε· καὶ τοσαυτάκις τῆς ἐν τοῖς ὄψοις ἀπηλαύνοντοπείρας, ὁσάκις ἐπειρῶντο μεταλαμβάνειν. Καὶ τελευταῖον ὁ ἀρουραῖος„ ἄπειμι“ ἔφη, „τὴν ἐν ἀγροῖς προτιμῶν μετριότητα τῆς ἐν ἄστει τρυφῆς.“
Aesop.297.2 Οὕτως οἱ μέτρια κτώμενοι τῶν πλουτούντων εἰσὶναἱρετώτεροι.
Aesop.297b.HEAD 297b. Ἄλλως. (C. p. 197. B. 108.)
Aesop.297b.1 Μύες δύο, ὁ μὲν ἀρουραῖος, ὁ δὲ οἰκόσιτος, κοινὸν εἶχον τὸν βίον. Ὁ δὲ οἰκόσιτος ἦλθε πρῶτος δειπνήσων ἐπὶ τῆς ἀρούρας ἔτι ἀνθούσης. Τρώγων δὲσῖτον καὶ ῥίζας σὺν ταῖς βώλοις εἶπε· „Μύρμηκος ζῇςβίον, ταλαίπωρε. Ἐμοὶ δὲ πολλὰ ἔνεστιν ἀγαθά· τὸκέρας οἰκῶ τῆς Ἀμαλθείας ὡς πρὸς σέ. Ἐὰν ἔλθῃς μετʼἐμοῦ, ὡς θέλεις, ἀσωτεύσῃ.“ Ἀπῆγε πείσας τὸν μῦνἐν τῷ οἴκῳ. Ἔδειξε δὲ αὐτῷ σῖτον καὶ ἄλευρα καὶὄσπρια καὶ σῦκα καὶ μέλι καὶ φοίνικας· οὗτος δὲἐτέρφθη καὶ διεχύθη· ὁ δὲ ἤγαγε καὶ τυρὸν ἐκ κανισκίου σύρων. Ἤνοιξέ τις τὴν θύραν· οἱ δʼ ἔφυγον εἰςστενὴν τρώγλην, ἔτριζον δὲ ὑπʼ ἀλλήλων στενούμενοι.Ὡς δὲ πάλιν ἤμελλεν ἐκκύψαι καὶ μικρὰν ἰσχάδα σῦραι, ἕτερος ἦλθεν ἄλλο τι ἆραι· οἱ δʼ ἔνδον ἐκρύπτοντο. Ὁ δὲ ἀρουραῖος μῦς ,,καίπερ τοσαῦτα δειπνῶν,“εἶπε „χαῖρε καὶ πλούτει καὶ τρύφα, ἔχων τὰπάντα μετὰ κινδύνων· ἐγὼ δὲ βοτάνας καὶ ῥίζας τρώγων ἀφόβως καὶ λιτῶς ζήσω.“
Aesop.298.HEAD 298. Μῦς καὶ Βάτραχος. (C. 245. F. 307.)
Aesop.298.1 Χερσαῖος μῦς κακῇ μοίρᾳ βατράχῳ ἐφιλιώθη. Ὁ δὲβάτραχος, κακῶς βουλευσάμενος, τὸν πόδα τοῦ μυὸςτῷ ἑαυτοῦ ποδὶ συνέδησε. Καὶ πρῶτον μὲν ἐπὶ τῆςχώρας ἦλθον σῖτον δειπνήσοντες· ἔπειτα τὸ χεῖλος τῆςλίμινης πλησιάσαντες, ὁ μὲν βάτραχος τὸν μῦν εἰς τὸνβυθὸν κατήνεγκεν, αὐτὸς βρυάζων τῷ ὕδατι, καὶ τὸβρεκεκεκὲξ, κοὰξ, κοὰξ ἀνακράζων. Ὁ δὲ ἄθλιος μῦςτῷ ὕδατι φυσηθεὶς ἐτεθνήκει· ἐπέπλει δὲ τῷ ποδὶ τοῦβατράχου συνδεδεμένος. Ἰκτῖνος δὲ τοῦτον ἰδὼν τοῖςὄνυξιν ἥρπασε· βάτραχος δὲ δεσμώτης ἐπηκολούθει,δεῖπνον καὶ αὐτὸς ἰκτίνῳ γενησόμενος.
Aesop.298.2 Ὅτι, κἂν νεκρὸς ᾖ τις, ἰσχύει πρὸς ἄμυναν· ἡ γὰρθεία δίκη ἐφορᾷ πάντα, καὶ τὸ ἶσον ἀποδιδοῦσα ζυγοστατεῖ.
Aesop.299.HEAD 299. Μῦς καὶ Ταῦρος. (B. 112.)
Aesop.299.1 Μῦς ταῦρον ἔδακεν. ὁ δʼ ἐδίωκεν ἀλγήσαςτὸν μῦν· φθάσαντος δʼ εἰς μυχὸν φυγεῖν τρώγλης,ὤρυσσεν ἑστὼς τοῖς κέρασι τοὺς τοίχους,ἕως κοπωθεὶς ὀκλάσας ἐκοιμήθηπαρὰ τὴν ὀπὴν ὁ ταῦρος. ἔνθεν ἐκκύψαςὁ μῦς ἐφέρπει, καὶ πάλιν δακὼν φεύγει.ὁ δʼ ἐξαναστὰς οὐκ ἔχων ὃ ποιήσειδιηπορεῖτο· τῷ δʼ ὁ μῦς ἐπιτρύξας·,,οὐχ ὁ μέγας αἰεὶ δυνατός· ἔσθʼ ὅπου μᾶλλοντὸ μικρὸν εἶναι καὶ ταπεινὸν ἰσχύει.“
Aesop.300.HEAD 300. Ναυαγός. (C. 246. F. 308. S. 30.)
Aesop.300.1 Ἀνὴρ πλούσιος Ἀθηναῖος μεθʼ ἑτέρων τινῶν ἔπλει.Καὶ δὴ χειμῶνος σφοδροῦ γενομένου, καὶ τῆς νεὼςπεριτραπείσης, οἱ μὲν λοιποὶ πάντες διενήχοντο, ὁ δὲἈθηναιτς παρʼ ἕκαστα τὴν Ἀθηνᾶν ἐπικαλούμενος μυρία ἐπηγγέλλετο, ἐὰν περισωθῇ. Εἷς δέ τις τῶν συννεναυαγηκότων παρανηχόμενος ἔφη πρὸς αὐτόν· ,,σὺνἈθηνᾷ καὶ χεῖρα κίνει.“
Aesop.300.2 Τοὺς εἰς συμφορὰς ἐμπίπτοντας χρὴ καὶ αὐτοὺςὑπὲρ ἑαυτῶν κοπιᾶν, καὶ εἶθʼ οὕτως τοῦ θεοῦ περὶβοηθείας δέεσθαι.
Aesop.301.HEAD 301. Νεανίσκοι καὶ Μάγειρος. (S. 66. F. 60. C. p. 293.)
Aesop.301.1 Δύο νεανίσκοι ἐν ταὐτῷ κρέας ὠνοῦντο. Καὶ δὴτοῦ μαγείρου περισπασθέντος, ὁ ἕτερος ὑφελόμενος τὸκρέας εἰς τοῦ ἑτέρου τὸν κόλπον καθῆκεν αὐτό. Ἐπι-στραφέντος δὲ τοῦ μαγείρου καὶ ἐπιζητοῦντος ἐκεῖνόντε αἰτιωμένου, ὁ μὲν εἰληφὼς ὤμνυε μὴ ἔχειν, ὁ δὲἔχων μὴ εἰληφέναι· καὶ ὁ μάγειρος αἰσθόμενος αὐτῶντὴν κακοτεχνίαν, ἔφη· ,,ἀλλὰ κἂν ἐμὲ λάθητε ἐπιορκοῦντες, θεοὺς μέντοι οὐ λήσετε.“
Aesop.301.2 Ὁ λόγος δηλοῖ, ὅτι ἡ αὐτή ἐστιν ἡ ἀσέβεια τῆςἐπιορκίας, κἂν αὐτήν τις κατασκευάζηται.
Aesop.301b.HEAD 301b. Ἄλλως. (C. 26.)
Aesop.301b.1 Δύο νεανίσκοι μαγείρῳ παρεκάθηντο. Καὶ δὴ τοῦμαγείρου περί τι τῶν οἰκείων ἔργων ἀσχολουμένου,ἅτερος τούτων, μέρος τι τῶν κρεῶν ὑφελόμενος, εἰςτὸν θατέρου καθῆκε κόλπον. Ἐπιστραφέντος δὲ τοῦμαγείρου καὶ τὸ κρέας ἐπιζητοῦντος, ὁ μὲν εἰληφὼςὤμνυε μὴ ἔχειν, ὁ δʼ ἔχων μὴ εἰληφέναι. Ὁ δὲ μάγειρος, αἰσθόμενος τὴν κακουργίαν αὐτῶν, εἶπεν· ,,ἀλλὰκἂν ἐμὲ λάθητε, τόν γʼ ἐπιορκούμενον θεὸν οὔκουνλήσετε.“
Aesop.302.HEAD 302. Νεανίσκος καὶ Ἵππος.(C. 332. F. 402. ex Lucian Cynico c. 18.)
Aesop.302.1 Νεανίσκος τις ἐφʼ ἵππον ἀνέβη μαινόμενον. Αρπάσας δὲ αὐτὸν ἔφερεν ὁ ἵππος· ὁ δʼ οὐκ ἔτι καταβηναιτοῦ ἵππου θέοντος ἐδύνατο. Καί τις ἀπαντήσας ἠρώτησεν αὐτὸν ,,ποίαν ἄπεισιν;“ Ὁ δʼ εἶπεν· ,,ὅποι ἂντούτῳ δοκῇ,“ δεικνὺς τὸν ἵππον.
Aesop.302.2 Οὕτω πολλοὶ, ἄν τις ἐρωτᾷ ,,ποῖ φέρεσθε;“ τἀληθῆἐθέλοντες λέγειν, ἐροῦσιν, ἀπλῶς μὲν ,,ὅποιπερ ἂνταῖς ἐπιθυμίαις δοκῇ,“ κατὰ μέρος δὲ ὅποιπερ ἄν τῇἡδονῇ δοκῇ, ποτὲ δὲ ὅποι τῇ δόξῃ, ποτὲ δὲ αὖ τῇ φιλοκερδείᾳ· ποτὲ δὲ ὁ θυμὸς, ποτὲ δὲ ὁ φόβος, ποτὲ δὲἄλλο τι τοιοῦτον αὐτούς ἐκφέρει.
Aesop.303.HEAD 303. Νεβρὸς καὶ Ἔλαφος. (F. 120. C. 56 et p. 309.
Aesop.303.1 Νεβρὸς δήπστε πρὸς τὴν ἔλαφον εἶπε· ,,σὺ τῷ μεγέθει μείζων κυνὸς τυγχάνεις καὶ ταχυτάτη καὶ ὀξεῖαπρὸς δρόμον, κέρατα δὲ πρὸς ἂμυναν κατέχεις· καὶ τί,ὦ μῆτερ, οὕτω φοβῇ τοὺς κύνας ;“ Ἡ δὲ πρὸς αὐτὸνἔφη γελῶσα οὕτως· ,,ὅτι μὲν ἐγὼ ταῦτα ἅπαντα ἔχω,εὖ οἶδα σαφῶς καὶ γινώσκω, ὦ τέκνον· ἐπὰν δὲ κυνὸςὑλακῆς ἀκούσω, σκοτοῦμαι καὶ πρὸς φυγὴν τρέπομαι.“
Aesop.303.2 Ὁ μῦθος δηλοῖ, ὅτι τοὺς ἀνθρώπους τοὺς φύσειδειλοὺς οὐδεμία παραίνεσις ἀνθρώπου ἐπιδῥώννυσι.
Aesop.304.HEAD 304. Νέος ἄσωτος καὶ Χελιδών. (C. 248 et p. 385. F. 123 )
Aesop.304.1 Nέος ἄσωτος, καταφαγὼν τὰ πατρῷα, ἱματίου δὲμόνου αὐτῷ περιλειφθέντος, ὡς ἐθεάσατο χελιδόναπαρὰ καιρὸν ὀφθεῖσαν, οἰόμενος ἤδη θέρος εἶναι, ὡςμηκέτι δεόμενος ἱματίου, καὶ τοῦτο ἐπώλησεν. Ὕστερον δὲ, χειμῶνος ἐπιλαβομένου καὶ σφοδροῦ γενομένουτοῦ ἀέρος, ἐπειδὴ εἶδε τὴν χελιδόνα νεκρὰν κειμένην,ἔφη πρὸς αὐτήν· ,,ὦ αὕτη, σὺ κἀμὲ ἀπώλεσας.“
Aesop.304.2 Ο μῦθος δηλοῖ, ὅτι πᾶν τὸ παρὰ καιρὸν πραττόμενον ἐπικίνδυνόν ἐστιν.
Aesop.305.HEAD 305. Νοσῶν καὶ Ἰατρός. (C. 43 et p. 302. F. 126.)
Aesop.305.1 Νοσῶν τις καὶ ὑπὸ τοῦ ἰατροῦ ἐρωτώμενος, ὅπωςδιετέθη, πλέον εἶπε τοῦ δέοντος ἱδρωκέναι· ὁ δὲ ἀγαθὸν ἔφη τοῦτʼ εἶναι. Ἐκ δευτέρου δὲ παρʼ αὐτοῦ πάλιν ἐρωτηθεὶς, ὅπως ἔσχε, φρίκῃ συσχεθεὶς εἶπε σφοδρῶς διατετινάχθαι· ὁ δὲ καὶ τοῦτʼ ἀγαθὸν ἔφησενεἶναι. Ἐκ δὲ τρίτου αὖθις ἐρωτηθεὶς, ὅπως διεγένετο,εἶπεν ὑδέρῳ περιπεπτωκέναι· ὁ δὲ καὶ τοῦτο πάλινἀγαθὸν εἶπεν εἶναι. Εἶτα τῶν οἰκείων τινὸς αὐτὸνἐρωτήσαντος, ὅπως ἔχει· ,,ἐγὼ“ εἶπεν, ,,ὡ οὗτος, ὑπὸτῶν ἀγαθῶν ἀπόλλυμαι.“
Aesop.305.2 Ὁ μῦθος δηλοῖ, ὅτι μάλιστα τῶν ἀνθρώπων δυσχεραίνομεν τοὺς πρὸς χάριν ἀεὶ βουλομένους λέγειν.
Aesop.306.HEAD 306. Νυκτερὶς καὶ Βάτος καὶ Αἴθυια. (S. 167.)
Aesop.306.1 Νυκτερὶς καὶ βάτος καὶ αἴθυια πρὸς ἀλλήλουςκοιωνίαν σπεισάμενοι ἐμπορεύεσθαι διέγνωσαν. Καὶ ἡμὲν νυκτερὶς ἀργύριον δανεισαμένη εἰς μέσον κατέθηκεν, ἡ δὲ βάτος ἐσθῆτα ἐνεβάλετο, ἡ δὲ αἴθυια τὸπλοῖον. Χειμῶνος δὲ σφοδροῦ γενομένου καὶ τῆς νεὼςπεριτραπείσης, πάντα ἀπολέσαντες αὐτοὶ ἐπὶ τὴν γῆνδιεσώθησαν. Καὶ ἡ μὲν αἴθυια ἀπʼ ἐκείνου τὸ πλοῖονζητοῦσα ἐπὶ (κατὰ ?) τοῦ βυθοῦ δύνει, οἰομένη ποτὲεὑρήσειν· ἡ δὲ νυκτερὶς τοὺς δανειστὰς φοβουμένηἡμέρας μὲν οὐ φαίνεται, νυκτὸς δὲ ἐπὶ νομὴν ἔξεισιν·ἡ δὲ βάτος τὰς ἐσθῆτας ἐπιζητοῦσα τῶν παριόντων ἐπιλαμβάνεται (τῶν) ἱματίων, προσδοκῶσα τὰ ἴδια ἐπιγνώσεσθαι.
Aesop.306.2 Ὁ λόγος δηλοῖ, ὅτι περὶ ταῦτα μᾶλλον σπουδάζομεν,  περὶ ἃ πρότερον πταίσωμεν.
Aesop.306b.HEAD 306b. Ἄλλως. (C.42 et p.300. F.124.)
Aesop.306b.1 Νυκτερὶς καὶ βάτος καὶ αἴθυια, ἑταιρείαν ποιησάμενοι,ἐμπορικὸν διέγνωσαν βίον ζῆν. Ἡ μὲν οὖν νυκτερὶς ἀργύριον δανεισαμένη καθῆκεν εἰς τὸ μέσον, ἡδὲ βάτος ἐσθῆτα μεθʼ ἑαυτῆς ἔλαβεν, ἡ δὲ αἴθυια τρίτηχαλκόν· καὶ ἀπέπλευσαν. Χειμῶνος δὲ σφοδροῦ γενομένου καὶ τῆς νεὼς περιτραπείσης, πάντα ἀπολέσαντεςαὐτοὶ ἐπὶ τὴν γῆν διεσώθησαν. Ἐξ ἐκείνου τοίνυν ἡμὲν αἴθυια τοῖς αἰγιαλοῖς ἀεὶ παρεδρεύει, μή που τὸνχαλκὸν ἐκβάλλει ἡ θάλαττα· ἡ δὲ νυκτερὶς, τοὺς δανειστὰς φοβουμένη, τῆς μὲν ἡμέρας οὐ φαίνεται, νύκτωρ δʼ ἐπὶ νομὴν ἔξεισιν· ἡ δὲ βάτος τῆς τῶν παριόντωνἐσθῆτος ἐπιλαμβάνεται, εἴ που τὴν οἰκείαν ἐπιγνοίηζητοῦσα.
Aesop.306b.2 Ὁ μῦθος δηλοῖ, ὅτι περὶ ἃ σπουδάζομεν, τούτοιςἐς ὕστερον περιπίπτομεν.
Aesop.307.HEAD 307. Νυκτερὶς καὶ Γαλῆ. (C. 109 et p. 320. F. 125.)
Aesop.307.1 Νυκτερὶς, ἐπὶ γῆς πεσοῦσα, ὑπὸ γαλῆς συνελήφθη·καὶ μέλλουσα ἀναιρεῖσθαι περὶ σωτηρίας ἐδεῖτο. Τῆςδὲ φαμένης, μὴ δύνασθαι αὐτὴν ἀπολῦσαι, φύσει γὰρπᾶσι τοῖς πτηνοῖς πολεμεῖν, αὐτὴ ἔλεγεν οὐκ ὄρνις,ἀλλὰ μῦς εἶναι, καὶ οὕτως ἀφείθη. Ὕστερον δὲ πάλινπεσοῦσα, καὶ ὑφʼ ἑτέρας συλληφθεῖσα γαλῆς, μὴ βρωθῆναι ἐδεῖτο. Τῆς δὲ εἰπούσης ἅπασιν ἐχθραίνειν μυσὶν, αὐτὴ μὴ μῦς, ἀλλὰ νυκτερὶς ἔλεγεν εἶναι, καὶπάλιν ἀπελύθη. Καὶ οὕτω συνέβη, δὶς αὐτὴν ἀλλαξαμένην τὸ ὄνομα, σωτηρίας τυχεῖν.
Aesop.307.2 μῦθος δηλοῖ, ὅτι δεῖ καὶ ἡμᾶς μὴ τοῖς αὐτοῖς ἀεὶἐπιμένειν, λογιζομένους, ὡς οἱ τοῖς καιροῖς συμμετασχηματιζόμενοιπολλάκις τούς κινδύνους ἐκφεύγουσιν.
Aesop.308.HEAD 308. Ξυλευόμενος καὶ Ἑρμῆς. (C. 44. S. 168. F. 127.)
Aesop.308.1 Ξυλευόμενός τις παρά τινα ποταμὸν τὸν οἰκεῖονἀπέβαλε πέλεκυν. Ἀμηχανῶν τοίνυν παρὰ τὴν ὄχθηνκαθίσας ὠδύρετο. Ἑρμῆς δὲ, μαθὼν τὴν αἰτίαν καὶοἰκτείρας τὸν ἄνθρωπον, καταδὺς εἰς τὸν ποταμὸν,χρυσοῦν ἀνήνεγκε πέλεκυν, καὶ, εἰ οὗτός ἐστιν, ὃνἀπώλεσεν, ἢρετο. Τοῦ δὲ μὴ τοῦτον εἶναι φαμένου,αὖθις καταβὰς, ἀργυροῦν ἀνεκόμισε. Τοῦ δὲ μηδὲτοῦτον εἶναι τὸν οἰκεῖον εἰπόντος, ἐκ τρίτου καταβὰς,ἐκεῖνον τὸν οἰκεῖον ἀνήνεγκε. Τοῦ δὲ τοῦτον ἀληθῶςεἶναι τὸν ἀπολωλότα φαμένου, Ἑρμῆς, ἀποδεξάμενοςαὐτοῦ τὴν δικαιοσύνην, ἅπαντας αὐτῷ ἐδωρήσατο. Ὁδὲ παραγενόμενος πρὸς τοὺς ἑταίρους τὰ συμβάντα αὐτοῖς διεξελήλυθεν· ὧν εἶς τις τὰ ἶσα διαπράξασθαιἐβουλεύσατο, καὶ παρὰ τὸν ποταμὸν ἐλθὼν, καὶ τὴνοἰκείαν ἀξίνην ἐξεπίτηδες ἀφεὶς εἰς τὸ ῥεῦμα, κλαίωνἐκάθητο. Ἐπιφανεὶς οὖν ὁ Ἑρμῆς κἀκείνῳ καὶ τὴν αἰτίαν μαθὼν τοῦ θρήνου, καταβὰς ὁμοίως χρυσῆν ἀξίνην ἐξήνεγκε, καὶ ἤρετο, εἰ ταύτην ἀπέβαλε. Τοῦ δὲσὺν ἡδονῇ ,,ναὶ ἀληθῶς ἥδʼ ἐστὶ“ φήσαντος, μισήσαςὁ θεὸς τὴν τοσαύτην ἀναίδειαν, οὐ μόνον ἐκείνην κατέσχεν, ἀλλʼ οὐδὲ τὴν οἰκείαν ἀπέδωκεν.
Aesop.308.2 Ὁ μῦθος δηλοῖ, ὅτι, ὅσον τοῖς δικαίοις τὸ θεῖονσυναίρεται, τοσοῦτον τοῖς ἀδίκοις ἐναντιοῦται.
Aesop.308b.HEAD 308b. Ἄλλως. (C. 44 )
Aesop.308b.1 Γεωργόν φασι παρὰ ποταμὸν βαδίζοντα ἀποβαλεῖνἀξίνην· κατοικτείραντα δὲ τὸν ποταμὸν ἀνεῖναι αὐτῷἀργυρᾶν. Τοῦ δὲ φήσαντος, οὐκ εἶναι ταύτην αὑτου,ἀνεῖναι αὖθις χρυσῆν. Ἀρνησαμένου δὲ καὶ ταύτην,τὸν ποταμὸν τὴν ἰδίαν αὐτῷ ἀναδοῦναι, καὶ τὰς ἄλλαςδωρήσασθαι, ἀγασθέντα αὐτὸν τῆς δικαιοσύνης. Ἕτερον δὲ γεωργὸν, βουλόμενον τῶν αὐτῶν τυχεῖν, ἑκόντακαταβαλεῖν τὴν ἀξίνην ἐν τῷ αὐῷ ποταμῷ. Τὸν δὲποταμὸν οὐδὲ τὴν ἰδίαν αὐτῷ ἀναπέμψαι. Τὸν δὲ πρότερονγεωργὸν παρατυχόντα εἰπεῖν πρὸς αὐτόν· ,,οὐκἀεὶ ποταμὸς ἀξίνας φέρει.“
Aesop.309.HEAD 309. Ὁδοιπόροι. (C.83. F.237. S.67.)
Aesop.309.1 Δύο τινὲς κατὰ ταὐτὸν ὡδοιπόρουν, καὶ θατέρουπέλεκυν εὑρόντος, ἅτερος ὁ μὴ εὑρὼν παρῄνει αὐτῷμὴ λέγειν ,,εὕρηκα,“ ἀλλʼ ,,εὑρήκαμεν.“ Μετὰ μικρὸνδὲ ἐπελθόντων αὐτοῖς τῶν τὸν πέλεκυν ἀποβεβληκότων,ὁ ἔχων αὐτὸν διωκόμενος πρὸς τὸν μὴ εὑρόντασυνοδοιπόρον ἔλεγεν· ,,ἀπολώλαμεν.“ Ὁ δʼ εἶπεν·,,ἀπόλωλα λέγε, οὐκ ἀπολώλαμεν· καὶ γὰρ καὶ ὅτε τὸνπέλεκυν εὖρες, εὕρηκα ἔλεγες, οὐχ εὑρήκαμεν.“
Aesop.309.2 Ὁ μῦθος δηλοῖ, ὅτι οἱ μὴ μεταλαμβάνοντες τῶνεὐτυχημάτων οὐδʼ ἐν ταῖς συμφοραῖς βέβαιοί εἰσι φίλοι.
Aesop.310.HEAD 310. Ὁδοιπόροι. (C. 110. F.258. S. 172.)
Aesop.310.1 Ὁδοιπόροι, κατά τινα αἰγιαλὸν ὁδεύοντες, ἦλθονἐπί τινα σκοπιάν. Κἀκεῖθεν θεασάμενοι φρύγανα πόῤῥωθεν ἐπιπλέοντα, ναῦν εἶναι μεγάλην ᾠήθησαν· διὸδὴ προσέμενον, ὡς μελλούσης αὐτῆς προσορμίζεσθαι.Ἐπεὶ δὲ ὑπὸ ἀνέμου φερόμενα τὰ φρύγανα ἐγγυτέρωἐγένετο, οὐκέτι ναῦν, ἀλλὰ πλοῖον ἐδόκουν βλέπειν.Ἐξενεχθέντα δὲ αὐτὰ φρύγανα ὄντα ἰδόντες, πρὸς ἀλλήλους ἔφασαν· ,,ὡς ἄρα μάτην ἡμεῖς τὸ μηδὲν ὂνπροσεδεχόμεθα.“
Aesop.310.2 Ὁ μῦθος δηλοῖ, ὅτι τῶν ἀνθρώπων ἔνιοι, ἐξἀπροόπτου δοκοῦντες φοβεροὶ εἶναι, ὅταν εἰς πεῖρανλθωσιν, οὐδενὸς εὑρίσκονται ἄξιοι.
Aesop.311.HEAD 311. Ὁδοιπόροι καὶ Ἄρκτος. (C. 249. F. 57. S.65.)
Aesop.311.1 Δύο φίλοι τὴν αὐτὴν ὁδὸν ἐβάδιζον. Ἄρκτου δὲαὐτοῖς ἐπιφανείσης, ὁ μὲν εἷς φθάσας ἀνέβη ἐπί τιδένδρον καὶ ἐνταῦθα ἐκρύπτετο· ὁ δὲ ἕτερος, μέλλωνπερικατάληπτος γίνεσθαι, πεσὼν ἐπὶ τοῦ ἐδάφουςἑαυτὸν νεκρὸν προσεποιεῖτο. Τῆς δὲ ἄρκτου προσενεγκούσης αὐτῷ τὸ ῥύγχος καὶ περιοσφραινομένης, τὰςἀναπνοὰς συνεῖχε· φασὶ γὰρ νεκροῦ μὴ ἅπτεσθαι τὸζῶον. Ἀπαλλαγείσης δὲ, ὁ ἀπὸ τοῦ δένδρου καταβὰςἐπυνθάνετο τοῦ ἑτέρου, τί ἡ ἄρκτος πρὸς τὸ οὖς εἰρήκει. Ὁ δὲ εἶπε, τοῦ λοιποῦ τοιούτοις μὴ συνοδοιπορεῖνφίλοις, οἳ ἐν κινδύνοις οὐ παραμένουσιν.
Aesop.311.2 Ὁ λόγος δηλοῖ, ὅτι τοὺς γνησίους τῶν φίλων αἰσυμφοραὶ δοκιμάζουσιν.
Aesop.312.HEAD 312. Ὁδοιπόροι καὶ Κόραξ. (C. 250. F.310.)
Aesop.312.1 Πορευομένοις τισὶν ἐπὶ πρᾶξίν τινα κόραξ ὑπήντησεν τῶν ὀφθαλμῶν τὸν ἕτερον πεπηρωμένος. Ἐπιστραφέντων δὲ αὐτῶν, καί τινος ὑποστρέψαι παραινοῦντος, τοῦτο (γὰρ) σημαίνειν τὸν οἰωνὸν, ἕτεροςὑποτυχὼν εἶπεν· ,,καὶ πῶς οὗτος ἡμῖν δύναται τὰ μέλλοντα μαντεύεσθαι, ὃς οὐδὲ τὴν ἰδίαν πήρωσιν προείδετο, ἵνα φυλάξηται;“
Aesop.312.2 Οὕτω καὶ οἱ ἐν τοῖς οἰκείοις πράγμασι τὸ ἄβουλονκεκτημένοι καὶ εἰς τὰς τῶν πέλας συμβουλίας ἀδόκιμοι.
Aesop.313.HEAD 313. Ὁδοιπόροι καὶ Πλάτανος.
Aesop.313.1 (S. 170. C. 251 et p. 387. F. 129.)
Aesop.313.2 Ὁδοιπόροι δύο θέρους ὥρᾳ περὶ μεσημβρίαν ὑπὸκαύματος τρυχόμενοι, ὡς ἐθεάσαντο πλάτανον, ὑπὸταύτην καταντήσαντες καὶ ἐν τῇ σκιᾷ κατακλιθέντεςἀνεπαύοντο. Ἀναβλέψαντες δὲ εἰς τὴν πλάτανον ἔλεγον πρὸς ἀλλήλους, ὡς ἀνωφελὲς καὶ ἄκαρπον τοῦτοἀνθρώποις ἐστὶ τὸ δένδρον. δὲ ὑποτυχοῦσα ἔφη·,, ὦ ἀχάριστοι, ἔτι τῆς ἐξ ἐμοῦ εὐεργεσίας ἀπολαύοντεςἀχρείαν με καὶ ἂκαρπον ἀποκαλεῖτε;“
Aesop.313.3 Οὕτω καὶ τῶν ἀνθρώπων τινὲς οὕτω ἀτυχεῖς εἰσιν,ὡς καὶ εὐεργετοῦντες τοὺς πέλας ἐπὶ τῇ χρηστότητιἀπιστεῖσθαι.
Aesop.314.HEAD 314. Ὁδοιπόρος καὶ Ἀλήθεια.
Aesop.314.1 (C. 365 e p. 411. F. 364. B. 127.)
Aesop.314.2 Ὁδοιπορῶν τις ἐν ἐρήμῳ εὗρε γυναῖκα μόνην κατηφῆ ἑστῶσαν, καί φησιν αὐτῇ· ,,τίς εἶ;“ δʼ ἔφη,,Ἀλήθεια.“ ,,Καὶ διὰ ποίαν αἰτίαν τὴν πόλιν ἀφεῖσατὴν ἐρημίαν οἰκεῖς;“ δʼ εἶπεν· ,,ὅτι τοῖς πάλαι καιροῖς παρʼ ὀλίγοις ἦν τὸ ψεῦδος, νῦν δὲ εἰς πάνταςἀνθρώπους ἐστὶν, ἐάν τι ἀκούειν καὶ λέγειν θέλῃς.
Aesop.315.HEAD 315. Ὁδοιπόρος καὶ Ἑρμῆς. (S. 173. C. 47 et p. 305. F. 156.)
Aesop.315.1 Ὁδοιπόρος, πολλὴν ὀδὸν ἀνύων, ηὔξατο, ὧν ἂνεὕρῃ, τούτου τὸ ἥμισυ τῷ Ἑρμῇ ἀναθεῖναι. Περιτυχὼν δὲ πήρᾳ, ἐν ᾖ ἀμύγδαλά τε ἦσαν καὶ φοίνικες, ταύτην ἀνείλετο, οἰόμενος ἀργύριον εἶναι. Ἐκτινάξας δὲὡς εὗρε τὰ ἐνόντα, καταφαγών ταῦτα, καὶ λαβὼν τῶντε ἀμυγδάλων τὰ κελύφη καὶ τῶν φοινίκων τὰ ὀστᾶ,ταῦτα ἐπί τινος βωμοῦ ἔθηκεν, εἰπών· ,,ἀπέχεις, ὡΕρμῆ, τὴν εὐχήν· καὶ γὰρ τὰ ἐκτὸς ὧν εὗρον, καὶ τὰἐντὸς πρὸς σὲ διανενέμηκα.“
Aesop.315.2 Πρὸς ἄνδρα φιλάργυρον, διὰ πλεονεξίαν καὶ θεοὺςκατασοφιζόμενον, ὁ λόγος εὔκαιρος.
Aesop.316.HEAD 316. Ὁδοιπόρος καὶ Τύχη. (S. 169. C. 252. B. 49.)
Aesop.316.1 Ὁδοιπόρος, πολλὴν ὀδὸν ἀνύσας, ἐπειδὴ κόπῳσυνείχετο, πεσὼν παρά τι φρέαρ ἐκοιμᾶτο. Μέλλοντοςδὲ αὐτοῦ ὅσον οὔπω καταπίπτειν, ἡ Τύχη ἐπιστᾶσακαὶ διεγείρασα αὐτὸν εἶπεν· ,,ὦ οὗτος, εἴγε ἐπεπτώκεις,οὐκ ἂν τὴν σεαυτοῦ ἀβουλίαν, ἀλλʼ ἐμὲ ᾐτιῶ.“
Aesop.316b.HEAD 316b. Αλλως. Παῖς καὶ Τύχη. (F. 62. C. 388.)
Aesop.316b.1 Ἐγγὺς φρέατος παῖς τις ἐκοιμᾶτο. Ἐπιστᾶσα δὲαὐτῷ ἡ Τύχη ἐβόα· ,,ἀνάστα καὶ ἄπελθε ἐντεῦθεν, μήπως κάτω τοῦ φρέατος πέσῃς, καὶ ἐμὲ τὴν Τύχην κατα-μέμψωνται πάντες.“
Aesop.316b.2 Ὁ μῦθος δηλοῖ, ὅτι πολλάκις σφαλλόμενοι [πράττοντες  κακῶς] περιπίπτομεν κινδύνοις καὶ μεμφόμεθατὴν τύχην.
Aesop.317.HEAD 317 Οἶς καὶ Κύων.(C.315. ex Xenoph.Comment. lI,7,13. F.366. C. p.405. B.130.)
Aesop.317.1 Φασὶν, ὅτε φωνήεντα ἦν τὰ ζῶα, τὴν οἶν πρὸς τὸδεσπότην εἰπεῖν· ,,θαυμαστὸν ποιεῖς, ὃς ἡμῖν μὲν ταῖς,καὶ ἔριά σοι καὶ ἄρνας καὶ τυρὸν παρεχούσαις οὐδὲνδίδως, ὅ,τι ἂν μὴ ἐκ τῆς γῆς λάβωμεν, τῷ δὲ κυνὶ, ὃςοὐδὲν τοιοῦτόν σοι παρέχει, μεταδίδως οὗπερ αὐτὸςἔχεις σίτου.“ Τὸν κύνα οὖν ἀκούσαντα εἰπεῖν· ,,ναὶμὰ Δίʼ· ἐγὼ γάρ εἰμι ὁ καὶ ὑμᾶς αὐτὰς σώζων, ὥστεμήτε ὑπʼ ἀνθρώπων κλέπτεσθαι μήτε ὑπὸ λύκων ἁρπάζεσθαι· ἐπεὶ ὑμεῖς γε, εἰ μὴ ἐγὼ προφυλάττοιμιὑμᾶς, οὐδʼ ἄν νέμεσθαι δύναισθε, φοβούμεναι μὴἀπόλησθε. Οὕτω δὴ λέγεται καὶ τὰ πρόβατα σνγχωρῆσαι τὸν κύνα προτιμᾶσθαι.
Aesop.318.HEAD 318. Ὄναγρος καὶ Ὄνος. (C. 379. F. 340.)
Aesop.318.1 Ὄναγρος ὄνον ἰδὼν βαρὺν γόμον ἐπαγόμενον, [καὶ]τὴν δουλείαν αὐτῷ ἐπονειδίζων ἔλεγεν· ,,εὐτυχὴς ὄντως ἐγὼ, ὅτι ζῶν ἐλευθέρως καὶ διάγων ἀκόπως, αὐτοσχέδιον καὶ τὴν νομὴν ἐν τοῖς ὄρεσι κέκτημαι· σὺ δὲδιʼ ἄλλου τρέφῃ, καὶ δουλείαις καὶ πληγαῖς καθυποβάλλῃ διηνεκῶς.“ Συνέβη δʼ οὖν αὐθωρὸν λέοντά τιναφανῆναι, καὶ τῷ μὲν ὄνῳ μὴ προσπελάσαι, ὡς συνόντος αὐτῷ τοῦ ὀνηλάτου, τῷ δὲ ὀνάγρῳ, μεμονωμένῳτυγχάνοντι, σφοδρῶς ἐπελθεῖν καὶ αὑτῷ θέσθαι κατάβρωμα.
Aesop.318.2 Ὁ μῦθος δηλοῖ, ὡς οἱ ἀνυπότακτοι καὶ σκληροτράχηλοι,τῇ αὐτοβουλίᾳ φερόμενοι καὶ βοηθείας τινὸς μὴδεόμενοι, αὐθωρὸν πτῶμα γίνονται.
Aesop.319.HEAD 319. Ὄνοι πρὸς τὸν Δία. (S. 18l. C. 112 et p.321. F. 138.)
Aesop.319.1 Ὄνοι ποτὲ ἀχθόμενοι ἐπὶ τῷ συνεχῶς ἀχθοφορεῖνκαὶ ταλαιπωρεῖν, πρέσβεις ἔπεμεψαν πρὸς τὸν Δία, λύσιν τινὰ αἰτούμενοι τῶν πόνων. Ὅ δʼ αὐτοῖς ἐπιδεῖξαιβουλόμενος, ὅτι τοῦτο ἀδύνατόν ἐστιν, ἔφη, τότε αὐτοὺς ἀπαλλαγήσεσθαι τῆς κακοπαθείας, ὅταν οὐροῦντες ποταμὸν ποιήσωσι. Κἀκεῖνοι αὐτὸν ἀληθεύειν ὑπολαβόντες, ἀπʼ ἐκείνου καὶ μέχρι νῦν, ἔνθα ἂν ἀλλήλωνοὖρον ἴδωσιν, ἐνταῦθα καὶ αὐτοὶ παριστάμενοι οὐροῦσιν.
Aesop.319.2 Ὁ λόγος δηλοῖ, ὅτι τὸ ἑκάστῳ πεπρωμένον ἀθεράπευτόν ἐστι.
Aesop.320.HEAD 320. Ὄνον ἀγοράζων. (C. 253. F. 311.)
Aesop.320.1 Ὄνον τις ἀγοράζειν μέλλων, ἐπὶ δοκιμασίᾳ καὶπείρᾳ αὐτὸν ἔλαβεν· καὶ εἰσαγαγὼν αὐτὸν ἐπὶ τῆς φάτνης μετὰ τῶν ἰδίων αὐτοῦ ὄνων τοῦτον ἔστησεν. Ὁ δὲκαταλιπὼν τοὺς ἄλλους ἐπὶ τῷ ἀργοτάτῳ καὶ ἀδδηφάγῳ ἔστη. [καὶ ὃς οὐδὲν ἐποίει.] Δήσας οὖν καὶ ἀπαγαγών, τῷ ἰδίῳ δεσπότῃ τοῦτον παρέδωκε. Τοῦ δὲἐρωτῶντος, εἰ οὕτω ταχεῖαν αὐτοῦ τὴν δοκιμασίανἐποιήσατο, ὑποτυχν εἶπεν· ,,ἀλλʼ ἔγωγε οὐδὲ ἐπιδέομαι πείρας· οἶδα γὰρ ὅτι τοιοῦτος, ὁποῖον ἐξ ἁπάντωντὸν συνήθη ἐπελέξατο.“
Aesop.320.2 Ὅτι τοιοῦτος ἕκαστος ὑπολαμβάνεται εἶναι, ὁποίοιςἑταίροις συναναστρέφεται.
Aesop.321.HEAD 321. Ὄνος ἄγριος. (S. 179. C.111 et p.320. F. 136.
Aesop.321.1 Ὄνος ἄγριος, ὄνον ἥμερον ἰδὼν ἔν τινι εὐηλίῳτόπῳ, προσελθὼν ἐμακάριζεν αὐτὸν ἐπὶ τῇ εὐεξίᾳ τοῦσώματος καὶ τῇ τῆς τροφῆς ἀπολαύσει. Ὕστερον δὲἰδὼν αὐτὸν ἀχθοφοροῦντα καὶ τὸν ὀνηλάτην ὄπισθενἑπόμενον καὶ ῥοπάλοις αὐτὸν παίοντα, ἔφη· ,,ἀλλʼἔγωγε οὐκέτι σε εὐδαιμονίζω· ὁρῶ γὰρ, ὅτι οὐκ ἄνευκακῶν μεγάλων τὴν εὐδαιμονίαν ἔχεις.“
Aesop.321.2 Οὕτω οὐκ ἔστι ζηλωτὰ τὰ μετὰ κινδύνων καὶ ταλαιπωριῶν προσγινόμενα κέρδη.
Aesop.322.HEAD 322. Ὄνος ἅλας βαστάζων. (S. 176. C. 254.)
Aesop.322.1 Ὄνος ἅλας βαστάζων ποταμὸν διήρχετο· ὀλισθήσας δὲ ὡς κατέπεσεν εἰς τὸ ὕδωρ, ἐκτακέντος τοῦ ἁλὸς,κουφότερος ἐξανέστη· εὐφρανθεὶς δὲ ἐπὶ τούτῳ, ἐπειδὴὕστερόν ποτε σπόγγους ἐμπεφορτισμένος ποταμὸν διέβαινεν, ώήθη [δεῖν] ὅτι, ἐὰν πάλιν πέσῃ, ἐλαφρότεροςδιεγερθήσεται· καὶ δὴ ἑκὼν ὠλίσθησε. Συνέβη δʼαὐτῷ, τῶν σπόγγων ἀνασπασάντων τὸ ὕδωρ, μὴ δυναμένῳ ἐξανίστασθαι, ἐνταῦθα ἀποπνιγῆναι.
Aesop.322.2 Οὕτω καὶ τῶν ἀνθρώπων ἔνιοι τὰς ἰδίας ἐπινοίαςανθάνουσι συμφορῶν αἰτίας ἔχοντες.
Aesop.322b.HEAD 322b. Ἄλλως. Μικρέμπορος καὶ Ὀνάριον.(F. 122. C. p.388. B.111.)
Aesop.322b.1 Μικρέμπορός τις ὀνάριον κατέχων, αὐτὸς ὠνεῖτοἁλάτιον εἰς πλῆθος. Καὶ δὴ φορτώσας σφοδρῶς αὐτοῦτὸν ὄνον, ὑποζύγιον ἤλαυνε λεωφόρῳ· ὃς ὀλισθήσαςεἰς ὕδωρ ἐπεπτώκει· καὶ δὴ λυθέντων τῶν ἁλῶν παραυτίκα, εὐθὺς ἠγέρθη ἀκόπως βηματίζων. Ὁ δʼὑποστρέψας καὶ πάλιν λαβὼν ἅλας, κατεπεπτώκει εἰς ποτάμια ῥεῖθρα· καὶ ἐκλυθέντων πάλιν τῶν ἁλατίων,ἐξανέστησεν ἑαυτὸν παραυτίκα. Ὁ δὲ λυπηθεὶς, ὁ κύριος τοῦ ὄνου, ἐπενόησεν αὐτοῦ τὰς ἐπινοίας. Ὅστιςἐπελθὼν [εἰς] ἕνα τῶν μυρεψούντων, ἐξωνήσατο σπόγγουςπολλοὺς εἰς κόρον, οὕσπερ ἐπιθεὶς πεφόρτωκε τὸνὄνον. Ὁ δὲ ἀπιὼν κατέπεσεν εἰς ὕδωρ, καὶ παραυτίκακλυσθέντων τῶν σπόγγων, ἤγετο ὁ ὄνος διπλοῦν βάρος βαστάζων.
Aesop.322b.2 Ὁ μῦθος δηλοῖ, ὅτι πολλάκις, ἐν ᾦ τις εὐτύχησεν,ἐν αὐτῷ καὶ πίπτει.
Aesop.323.HEAD 323. Ὄνος, Ἀλεκτρυὼν καὶ Δέων.(S.83. C. 66 et p. 315. F.70.)
Aesop.323.1 Ἔν τινι ἐπαύλει ὄνος καὶ ἀλεκτρυὼν ἦσαν· λέων δὲλιμώττων ὡς ἐθεάσατο τὸν ὄνον, οἷός τε ἦν εἰσελθὼντοῦτον καταθοινήσασθαι. Περὶ δὲ τὸν ψόφον ἀλεκτρυόνος φθεγξαμένου καταπτήξας (φασὶ γὰρ, τοὺςλέοντας πτύρεσθαι πρὸς τὰς τῶν ἀλεκτρυόνων φωνὰς),εἰς φυγὴν ἐτράπη. Καὶ ὁ ὄνος ἀναπτερωθεὶς κατʼ αὐτοῦ, εἴγε ἀλεκτρυόνα ἐφοβήθη, ἐξῆλθεν ὡς ἀποδιώξων αὐτόν· ὁ δὲ, ὡς μακρὰν ἐγένετο, κατέφαγεν αὐτόν.
Aesop.323.2 Οὕτω καὶ τῶν ἀνθρώπων ἔνιοι ταπεινουμένουςτοὺς ἑαυτῶν ἐχθροὺς ὁρῶντες, καὶ διὰ τοῦτο καταθρασυνόμενοι, λανθάνουσιν ὑπʼ αὐτῶν ἀναλισκόμενοι.
Aesop.323b.HEAD 323b. Ἄλλως. Ὄνος καὶ Λέων. (C. 66.)
Aesop.323b.1 Ὄνῳ ποτὲ ἀλεκτρυὼν συνεβόσκετο. Λέοντος δʼἐπελθόντος τῷ ὄνῳ, ὁ ἀλεκτρυὼν ἐφώνησε· καὶ ὁ μὲνλέων (φασὶ γὰρ τοῦτον τὴν τοῦ ἀλεκτρυόνος φωνὴνφοβεῖσθαι) ἔφυγεν. Ὁ δʼ ὄνος, νομίσας διʼ αὑτὸν πεφευγέναι, ἐπέδραμεν εὐθὺς τῷ λέοντι. Ὡς δὲ πόῤῥωτοῦτον ἐδίωξεν, ἔνθα μηκέτι ἡ τοῦ ἀλεκτρυόνος ἐφικνεῖτο φωνὴ, στραφεὶς ὁ λέων τοῦτον κατεθοινήσατο.Ὁ δὲ θνήσκων ἐβόα· ,,ἄθλιος ἐγὼ καὶ ἀνόητος· πολεμιστῶν γὰρ μὴ ὢν γονέων, τίνος χάριν εἰς πόλεμονἐξωρμήθην;“
Aesop.323b.2 Ὁ μῦθος δηλοῖ, ὅτι πολλοὶ τῶν ἀνθρώπων ταπεινουμένοις ἐπίτηδες τοῖς ἐχθροῖς ἐπιτίθενται, καὶ οὕτως ὑπʼ ἐκείνων ἀπόλλυνται.
Aesop.324.HEAD 324. Ὄνος βαστάζων ἄγαλμα. (S.178. F.135. C. p.389.)
Aesop.324.1 Ὄνῳ τις ἐπιθεὶς ἄγαλμα ἦγεν εἰς ἄστυ. Τῶν δὲσυναντώντων προσκυνούντων τὸ ἄγαλμα, ὁ ὄνος ὑπολαβὼν, ὅτι αὐτὸν προσκυνοῦσιν, ἀναπτερωθεὶς ὠγκᾶτότε καὶ οὐκέτι περαιτέρω προιέναι ἐβούλετο. Καὶ ὁ ὀνηλάτης αἰσθόμενος τὸ γεγονὸς, τῷ ῥοπάλῳ αὐτὸν παίωνἔφη· ,,ὡ κακὴ κεφαλὴ, ἔτι καὶ τοῦτο λοιπὸν ἦν, ὄνονὑπʼ ἀνθρώπων προσκυνεῖσθαι.“
Aesop.324.2 Ὁ λόγος δηλοῖ, ὅτι οἱ τοῖς ἀλλοτρίοις ἀγαθοῖς ἐπαλαζονευόμενοι παρὰ τοῖς εἰδόσιν αὐτοὺς γέλωτα ὀφλισκάνουσι.
Aesop.324b.HEAD 324b. Αλλως. (C. 237.)
Aesop.324b.1 Ὄνῳ τις ἐπιθεὶς ξόανον ἦγε· πολλοὶ δὲ προσεκύνουν τῶν συναντώντων. Ὁ δὲ ὄνος τυφωθεὶς, νομίζωναὐτὸν προσκυνεῖν τοὺς ἀγροίκους, σκιρτῶν ἤμελλε τὸνθεὸν ῥῖψαι. Ἀλλὰ τοῦτον ξύλῳ παίων ὁ δεσπότης εἷπεν· ,,ὄνος εἶ θεὸν φέρων, ἀλλʼ οὐ θεοῖς ὑπάρχειςὁμότιμος.
Aesop.324b.2 Κτηνώδεις ἄνδρας, τετυφωμένους ἐπʼ ἀλλοτρίοις,ὁ λόγος ἐλέγχει.
Aesop.325.HEAD 325. Ὄνος καὶ Ἀλώπηξ. (C. 256.)
Aesop.325.1 Ὄνος ἀκανθώδεις παλιούρους ἤσθιε. Τοῦτον ἰδοῦσαἡ ἀλώπηξ εἶπε· ,,πῶς οὕτω τῇ ἀπαλῇ γλώσσῃ τὸ σκληρὸν καὶ ἀκανθῶδες προσφάγιον ἐσθίεις;“
Aesop.325.2 Ὅτι οὐ δεῖ φλυάρων ἀνδρῶν κατηγορίας ἀκούειν·εἰς κίνδυνον γὰρ ἄγουσι τὸν ἀκούοντα.
Aesop.326.HEAD 326. Ὄνος καὶ Ἀλώπηξ καὶ Λέων.(S. 187. C. 116 et p.323. F. 144.)
Aesop.326.1 Ὄνος καὶ ἀλώπηξ κοινωνίαν συνθέμενοι πρὸς ἀλλήλους ἐξῆλθον εἰς ἄγραν· λέοντος δʼ αὐτοῖς περιτυχόντος, ἡ ἀλώπηξ ὁρῶσα τὸν ἐπηρτημένον κίνδυνον, προσελθοῦσα τῷ λέοντι ὑπέσχετο παραδώσπτν αὐτῷ τὸν ὄνον,ἐὰν αὐτῇ τὸ ἀκίνδυνον ἐπαγγέλληται. Τοῦ δὲ ἀπολύσειν αὐτὴν φήσαντος, παραγαγοῦσα τὸν ὄνον εἴς τιναπάγην ἐμπεσεῖν παρεσκεύασε. Καὶ ὁ λέων ὁρῶν ἐκεῖνονφεύγειν μὴ δυνάμενον, πρῶτον τὴν ἀλώπεκα συνέσχεν,εἶθʼ οὕτως ἐπὶ τὸν ὄνον ἐτράπη.
Aesop.326.2 Οὕτως οἱ τοῖς κοινωνοῖς ἐπιβουλεύοντες λανθάνουσι πολλάκις καὶ ἑαυτοὺς προσαπολλύντες.
Aesop.327.HEAD 327. Ὄνος καὶ Βάτραχοι. (S. 185. C. 114. F. 142.)
Aesop.327.1 Ὄνος ξύλα βαστάζων διέβαινέ τινα λίμνην· ὀλισθήσας δὲ ὡς κατέπεσεν, ἐξαναστῆναι μὴ δυνάμενοςὠδύρετό τε καὶ ἔστενεν. Οἱ δὲ ἐν τῇ λίμνῃ βάτραχοι,ἀκούσαντες αὐτοῦ τῶν στεναγμῶν, ἔφασαν· ,,ὡ οὗτος,καὶ τί ἂν ἐποίησας, εἰ τοσοῦτον ἐνταῦθα χρόνον διέτρι βες, ὅσον ἡμεῖς, ὅτε πρὸς ὀλίγον πεσὼν οὕτωςὀδνρῃ;“
Aesop.327.2 Τούτῳ τῷ λόγῳ χρήσαιτο ἄν τις πρὸς ἄνδρα ῥᾴθυμον ἐπʼ ἐλαχίστοις πόνοις δυσφοροῦντα, αὐτὸς τοὺςπλείονας ῥᾳδίως ὑφιστάμενος.
Aesop.328.HEAD 328. Ὄνος καὶ Ἵππος. (C. 58 et p. 311. F 151.)
Aesop.328.1 Ὄνος ἵππον ἐμακάριζεν, ὡς ἀφθόνως τρεφόμενονκαὶ ἐπιμελῶς, αὐτὸς μηδʼ ἀχύρων ἅλις ἔχων, καὶ ταῦταπλεῖστα ταλαιπωρῶν. Ἐπεὶ δὲ καιρὸς ἐπέστη πολέμου,καὶ ὁ στρατιώτης ἔνοπλος ἀνέβη τὸν ἵππον, πανταχόσετοῦτον ἐλαύνων, καὶ δὴ καὶ μέσον τῶν πολεμίων εἰσήλασε,καὶ ὁ ἵππος πληγεὶς ἔκειτο· ταῦτα πάντα ἑωρακὼς ὁ ὄνος, τὸν ἵππον μεταβαλλόμενος ἐταλάνιζεν.
Aesop.328.2 Ὁ μῦθος δηλοῖ, ὅτι οὐ δεῖ τοὺς ἄρχοντας καὶ πλουσίους ζηλοῦν, ἀλλὰ τὸν κατʼ ἐκείνων φθόνον καὶ τὸνκίνδυνον ἀναλογιζομένους, τὴν πενίαν ἀγαπᾶν.
Aesop.329.HEAD 329. Ὄνος καὶ Κηπωρός. (S. 175. C. 45 et p 304. F. 132.)
Aesop.329.1 Ὄνος κηπωρῷ δουλεύων, ἐπειδὴ ὀλίγα μὲν ἤσθιε,πολλὰ δὲ ἐκακοπάθει, ηὔξατο τῷ Διὶ, ὅπως τοῦ κηπωροῦ αὐτὸν ἀπαλλάξας, ἑτέρῳ δεσπότῃ ἐγχειρίσῃ. Ὁ δὲἙρμῆν πέμψας ἐκέλευε κεραμεῖ αὐτὸν πωλῆσαι. Πάλινδὲ αὐτοῦ δυσφοροῦντος, ἐπειδὴ καὶ πολλῷ πλεῖον ἀχθοφορεῖν ἠναγκάζετο, καὶ τὸν Δία ἐπικαλουμένου, τὸτελευταῖον ὁ Ζεὺς παρεσκεύασεν αὐτὸν βυρσοδέψῃ πωληθῆναι. Καὶ ὁ ὄνος ἰδὼν τὰ ὑπὸ τοῦ δεσπότου πραττόμενα, ἔφη· ,,ἀλλʼ ἔμοιγε αἱρετώτερον ἦν παρὰ τοῖςπροτέροις δεσπόταις ἀχθοφοροῦντι λιμώττειν, ἢ ἐνταῦθα παραγενέσθαι, ὅπου οὐδὲ, ἂν ἀποθάνω, ταφῆςτεύξομαι.“
Aesop.329.2 Ὁ λόγος δηλοῖ, ὅτι τότε μάλιστα τοὺς πρώτους δεσπότας ποθοῦσιν οἱ οἰκέται, ὅταν ἑτέρων πεῖραν λάβωσι.
Aesop.330.HEAD 330. Ὄνος, Κόραξ καὶ Λύκος. (S.186. C.115 et p 322. F.143.)
Aesop.330.1 Ὄνος ἡλκωμένος τὸν νῶτον ἔν τινι λειμῶνι ἐνέμετο· κόρακος δὲ ἐπικαθίσαντος αὐτῷ καὶ τὸ ἕλκοςκρούοντος, ὁ ὄνος ἀλγῶν ὠγκᾶτο καὶ ἐσκίρτα. Τοῦ δὲὀνηλάτου πόῤῥωθεν στάντος καὶ γελῶντος, λύκος παριὼν ἐθεάσατο, καὶ πρὸς αὐτὸν ἔφη· ,,ἄθλιοι ἡμεῖς,οἳ, κἂν αὐτὸ μόνον ὀφθῶμεν, διωκόμεθα· τούτῳ δὲκαὶ προσγελῶσιν.“
Aesop.330.2 Ὁ λόγος δηλοῖ, ὅτι οἱ κακοῦργοι τῶν ἀνθρώπωνκαὶ ἐξ ἀπροόπτου (ἀπόπτου ?) δῆλοί εἰσιν.
Aesop.331.HEAD 331. Ὄνος καὶ Κυνίδιον.(S.92. C.212 e p.371. F.293 et 367. B. 131.)
Aesop.331.1 Ἔχων τις κύνα μελιταῖον καὶ ὄνον διετέλει ἀεὶ τῷκυνὶ προσπαίζων· καὶ δὴ, εἴ ποτε ἔξω δειπνοίη, ἐκόμιζέτι αὐτῷ, καὶ προσιόντι καὶ σαίνοντι παρέβαλλεν.Ὁ δὲ ὄνος φθονήσας προσέδραμε (τῷ δεσπότῃ) καὶσκιρτῶν ἐλάκτισεν αὐτόν· καὶ ὁ δεσπότης ἀγανακτήσαςἐκέλευσε παίοντας αὐτὸν ἀγαγεῖν καὶ τῇ φάτνῃ προσδῆσαι.
Aesop.331.2 Ὁ λόγος δηλοῖ, ὅτι οὐ πάντες πρὸς ταὐτὰ πεφύκασινι.
Aesop.332.HEAD 332. Ὄνος καὶ Κύων. (F.370. C. 414.)
Aesop.332.1 Ὄνος καὶ κύων ἐν ταὐτῷ ὡδοιπόρουν. Εὑρόντεςδὲ ἐπὶ γῆς ἐσφραγισμένον γραμμάτιον, ὁ ὄνος λαβὼνκαὶ ἀναόῤῥήξας τὴν σφραγῖδα καὶ ἀναπτύξας, διεξῄειεἰς ἐπήκοον τοῦ κυνός. Περὶ βοσκημάτων δὲ ἐτύγχανετὰ γράμματα, χόρτου τε, φημὶ, καὶ κριθῆς καὶ ἀχύρου.Αηδῶς οὖν ὁ κύων, τοῦ ὄνου ταῦτα διεξιόντος, διέκειτο· ἔνθεν δὴ καὶ ἔφησε τῷ ὄνῳ· ,,ὑπόβαθι, φίλτατε,μικρὸν, μή τι καὶ περὶ κρεῶν καὶ ὀστέων εὕρῃς διαλαμβάνον Ὁ δὲ ὄνος ἅπαν τὸ γραμμάτιον διεξελθὼν,καὶ μηδὲν εὑρηκὼς ὧν ὁ κύων ἐζήτει, ἀντέφησεν αὖθιςὁ κύων· ,,βάλε κατὰ γῆς, ὡς ἀδόκιμον πάντη, φίλε,τυγχάνον.“
Aesop.333.HEAD 333. Ὄνος καὶ Λεοντῆ. (C. 258.)
Aesop.333.1 Ὄνος, δορὰν λέοντος ἐπενδυθεὶς, λέων ἐνομίζετοπᾶσι· καὶ φυγὴ μὲν ἦν ἀνθρώπων, φυγὴ δὲ ποιμνίων.Ὡς δὲ ἀνέμου πνεύσαντος ἡ δορὰ περιῃρέθη καὶ γυμνὸςὁ ὄνος ἦν, τότε πάντες ἐπιδραμόντες ξύλοις καὶ ῥοπάλοις αὐτὸν ἔπαιον.
Aesop.333.2 Ὅτι πένης καὶ ἰδιώτης ὤν, μὴ μιμοῦ τὰ τῶν πλουσίων, μή ποτε καταγελασθῇς καὶ κινδυνεύσῃς· τὸ γαρξένον ἀνοίκειον.
Aesop.333b.HEAD 333b. Ἄλλς. (C. p.170. ex Luc.Piscat. c.32.)
Aesop.333b.1 Ὄνος ἐν Κύμῃ, λεοντῆν περιβαλόμενος, ἠξίου λέωναὐτὸς εἶναι, πρὸς ἀγνοοῦντας τοὺς Κυμαίους ὀγκώμενος μάλα τραχὺ καὶ καταπληκτικόν· ἄχρι δή τις αὐτὸνξένος, καὶ λέοντα ἰδὼν πολλάκις καὶ ὄνον, ἤλεγξε παίωντοῖς ξύλοις.
Aesop.334.HEAD 334. Ὄνος καὶ Λύκος. (C. 259 et p. 390. F. 134. B. 122.)
Aesop.334.1 Ὄνος πατήσας σκόλοπα χωλὸς εἰστήκει. Λύκον δὲἰδὼν ἔφη αὐτῷ· ,,ὡ λύκε, ἰδοὺ ἐκ τοῦ πόνου ἀποθνήσκω· καὶ δεῖ με (μᾶλλον) σοῦ γενέσθαι δεῖπνον, ἢ γυπῶν ἢ κοράκων. Χάριν δὲ μίαν αἰτῶ σε, ἐξελεῖν πρῶτον τὸν σκόλοπα ἐκ τοῦ ποδός μου, ὅπως μὴ μετὰ πόνουτεθνήξομαι.“ Ὁ δὲ λύκος ἄκροις ὀδοῦσι δακὼν τὸνσκόλοπα ἐξεῖλεν. Ὁ ὄνος δὲ λυθεὶς τοῦ πόνου, ἐπὶ τὸνλύκον χάσκοντα λακτίσας, φεύγει, ῥῖνας καὶ μέτωπονκαὶ ὀδόντας συνθλάσας. Ὁ δὲ λύκος ἔφη· ,,οἴμοι, δίκαια πάσχω, ὅτι μάγειρος εἶναι μαθὼν, τὸ πρῶτον νῦνἱππίατρος ἠθέλησα γενέσθαι.“
Aesop.334.2 Ὅτι τινὲς, διπλοῖς κινδύνοις περιπεσόντες, τοῖςἐχθροῖς ὠφελεῖν πειρωμένοις δολίως ἀνταμοιβὴν κακὴνπαρέσχον.
Aesop.334b.HEAD 334b. Ἄλλως. (S. 183 et 227. F. 140. C. p.391.)
Aesop.334b.1 Ὄνος, ἔν τινι λειμῶνι νεμόμενος, ὡς ἐθεάσατο λύκον ἐπʼ αὐτὸν ὁρμώμενον, χωλαίνειν προσεποιεῖτο.Τοῦ δὲ προσελθόντος αὐτῷ, καὶ τὴν αἰτίαν πυνθανομένου, διʼ ἣν χωλαίνει, ἔλεγεν, ὡς φραγμὸν διαβαίνων σκόλοπα ἐπάτησε, καὶ παρῄνει αὐτῷ πρῶτον ἐξελεῖντὸν σκόλοπα, εἶθʼ οὕτως αὐτὸν καταθοινήσασθαι, ἵναμὴ ἐσθίων περιπαρῇ. Τοῦ δὲ πεισθέντος καὶ τὸν πόδααὐτοῦ ἐπάραντος, ὅλον τε τὸν νοῦν πρὸς τῇ ὁπλῇ ἔχοντος, ὁ ὄνος λὰξ εἰς τὸ στόμα τοὺς ὀδόντας αὐτοῦ ἐξετίναξε. Καὶ ὃς διατεθεὶς κακῶς ἔφη· ,,ἀλλʼ ἔγωγε δίκαιαπέπονθα· τί γὰρ, τοῦ πατρός με μαγειρικὴν τέχνηνδιδάξαντος, αὐτὸς ἰατρικῆς ἐπελαβόμην;“
Aesop.334b.2 Οὕτω καὶ τῶν ἀνθρώπων οἱ μηδὲν προσήκουσινἐπιχειροῦντες εἰκότως δυστυχοῦσι.
Aesop.334c.HEAD 334c. Ἄλλως. (C. p.171.)
Aesop.334c.1 Ὀδοῦσιν ἧλον εἷλεν ἐξ ὄνου λύκος·αἰτῶν δὲ μισθὸν πλήττεται λὰξ τὴν γένυν.Λύκος δέ φησι· ,,πῶς μάγειρος ὢν πάλαι,ἰατρικῆς μετῆλθον ἔργʼ ἀναξίως;“Πρὸς τοὺς τὴν ἰδίαν τέχνην καταλιμπάνοντας καὶἑτέραν μετερχομένους ἐπὶ βλάβῃ.
Aesop.335.HEAD 335. Ὄνος καὶ Ὀνηλάτης. (S. 182. F. 139. C. 401.)
Aesop.335.1 Ὄνος ὑπὸ ὀνηλάτου ἀγόμενος, ὡς μικρὸν τῆς ὁδοῦπροῆλθεν, ἀφεὶς τὴν λείαν εἰς κρημνὸν ἐφέρετο· μέλλοντος δʼ αὐτοῦ κατακρημνίζεσθαι, ὁ ὀνηλάτης ἐπιλαβόμενος τῆς οὐρᾶς ἐπειρᾶτο περιάγειν αὐτόν· τοῦ δὲεὐτόνως ἀντιπίπτοντος, ἀφεὶς αὐτὸν ἔφη· ,,νίκα· κακὴν γὰρ νίκην νικᾷς.“
Aesop.335.2 Πρὸς ἄνδρα φιλόνεικον ὁ λόγος εὔκαιρος.
Aesop.336.HEAD 336. Ὄνος λεοντῆν φέρων. (S. 184. C.113 et p. 321. F. 141.)
Aesop.336.1 Ὄνος, ἐνδυσάμενος λέοντος δέρμα, περιῄει ἐκφοβῶν τὰ ἄλογα ζῶα. Καὶ δὴ θεασάμενος ἀλώπεκα ἐπειρᾶτο καὶ ταύτην δεδίττεσθαι. Ἡ δὲ, ἐτύγχανε γὰρ αὐτοῦ φθεγξαμένου προακηκουῖα, ἔφη πρὸς αὐτόν· ,,ἀλλʼεὖ ἴσθι, ὡς καὶ ἐγὼ ἄν σε ἐφοβήθην, εἰ μὴ ὀγκωμένουἤκουσα.“
Aesop.336.2 Οὕτως ἔνιοι τῶν ἀπαιδεύτων, τοῖς ἔξωθεν τύφοιςδοκοῦντές τινες εἶναι, ὑπὸ τῆς ἰδίας γλωσσαλγίαςἐλέγχονται.
Aesop.337.HEAD 337. Ὄνος καὶ Τέττιγες. (F. 137. C. 255 e p. 389.)
Aesop.337.1 Ὄνος ἀκούσας τεττίγων ᾀδόντων, ἥσθη ἐπὶ τῇ εὐφωνίᾳ, καὶ ζηλώσας αὐτῶν τὴν ἡδύτητα εἶπε· ,,τί σιτούμενοι τοιαύτην φωνὴν ἀφίετε ; Τῶν δὲ εἰπόντωνδρόσον, ὁ ὄνος προσπαραμένων τῇ δρόσῳ, λιμῷ διεφθάρη.
Aesop.337.2 Οὕτως οἱ τῶν παρὰ φύσιν ἐπιθυμοῦντες, παρὰ τὸμὴ ἐπιτυχεῖν ὧν ἐφίενται, καὶ τὰ μέγιστα δυστυχοῦσιν.
Aesop.337b.HEAD 337b. Αλλως. (S. 180.)
Aesop.337b.1 Ὄνος ἀκούσας τεττίγων ᾀδόντων ἥσθη ἐπὶ τῇ εὐφωνίᾳ, καὶ ζηλώσας αὐτῶν τὴν φωνὴν ἐπελάθετο καὶτῆς οἰκείας φωνῆς.
Aesop.337b.2 Οὕτως οἱ τῶν παρὰ φύσιν ἐπιθυμοῦντες καὶ ἄἔχουσι δυστυχοῦσι.
Aesop.338.HEAD 338. Ὄνος παίζων. (F. 368. C. 412. B. 125.)
Aesop.338.1 Ὄνος τις ἀναβὰς εἰς τὸ δῶμα καὶ παίζωντὸν κέραμον ἔθλα, καί τις αὐτὸν ἀνθρώπωνἐπιδραμὼν κατῆγε τῷ ξύλῳ παίων.ὁ δʼ ὄνος πρὸς αὐτὸν, ὃς τὸ νῶτον ἤλεγχεν,,,καὶ μὴν πίθηκος ἐχθὲς “ εἶπε ,,καὶ πρώηνἔτερπεν ὑμᾶς αὐτὸ τοῦτο ποιήσας.“Ὁ μῦθος πρὸς ἄνδρας τοὺς ἐναντίας ἔχοντας τὰςδόξας καὶ κινδύνους ἑαυτοῖς ἐπιφέροντας.
Aesop.339.HEAD 339. Ὄνου σκιά. (F. 392. C. 320. ex Plut. Vitis X Orat. p. 401.)
Aesop.339.1 Δημοσθένης ὁ ῥήτωρ, λέγειν ποτὲ κωλυόμενος ὑπὸΑθηναίων ἐν ἐκκλησίᾳ, βραχὺ ἔφη βούλεσθαι πρὸς αὐτοὺς εἰπεῖν. Τῶν δὲ σιωπησάντων, ,,Νεανίας “ εἶπε,,θέρους ὥρᾳ ἐμισθώσατο ἐξ ἄστεος ὄνον Μεγάραδε.Μεσούσης δὲ τῆς ἡμέρας καὶ σφοδρῶς φλέγοντος τοῦἡλίου, ἑκάτερος αὐτῶν ἐβούλετο ὑποδύεσθαι ὑπὸ τὴνσκιάν· εἶργον δὲ ἀλλήλους, ὁ μὲν μεμισθωκέναι τὸνὄνον, οὐ τὴν σκιὰν λέγων, ὁ δὲ μεμισθωμένος τὴν πᾶσαν ἔχειν ἐξουσίαν.“ Καὶ ταῦτα εἰπὼν ἀπῄει. Τῶν δὲἈθηναίων ἐπισχόντων καὶ δεομένων πέρας ἐπιθεῖναιτῷ λόγῳ, ,,εἶθʼ ὑπὲρ μὲν ὄνου σκιᾶς“ ἔφη ,,βούλεσθεἀκούειν, λέγοντος δὲ ὑπὲρ σπουδαίων πραγμάτων οὐβούλεσθε;“
Aesop.339b.HEAD 339b. Αλλως. (C. p.213.)
Aesop.339b.1 Ἐμισθώσατό τις ὄνον ἀπιὼν εἰς Δελφούς. Καὶ ὡςκαῦμα κατήπειγεν, ὑπὸ τὴν σκιὰν τοῦ ὄνου κατέδυ ὁμισθωσάμενος αὐτόν. Ὁ δὲ τοῦ ὄνου δεσπότης ἐμάχετοαὐτῷ, λέγων ὅτι ,,τὸν ὄνον σοι ἐμίσθωσα, οὐχὶ καὶτὴν σκιὰν αὐτοῦ.“
Aesop.339b.2 Ὁ λόγος περὶ τῶν ἐπʼ εὐτελέσι φιλονεικούντων.
Aesop.340.HEAD 340. Ὀρνιθοθήρας καὶ Κόρυδος.(S. 189. C. 46 et p. 304. F.146.)
Aesop.340.1 Ὀρνιθοθήρας πτηνοῖς παγίδας ἵστα· κόρυδος δὲαὐτὸν θεασάμενος ἠρώτα, τί ποιεῖ. Τοῦ δὲ εἰπόντοςπόλιν κτίζειν, καὶ μικρὸν ὑποχωρήσαντος, πεισθεὶςτοῖς λόγοις προσῆλθεν· ἐσθίων δὲ τὸ δέλεαρ ἔλαθενἐμπεσὼν εἰς τοὺς βρόχους. Τοῦ δὲ ὀρνιθοθήρου προσδραμόντος καὶ συλλαβόντος αὐτὸν, ὁ κόρυδος ἔφη·,,ἐὰν τοιαύτας πόλεις κτίζῃς, οὐ πολλοὺς τούς ἐνοικοῦντας εὑρήσεις.
Aesop.340.2 Ὁ λόγος δηλοῖ, ὅτι τότε μάλιστα καὶ οἶκοι καὶ πόλεις ἐρημοῦνται, ὅταν οἱ προεστῶτες χαλεπαίνωσι.
Aesop.341.HEAD 341. Ὀρνιθοθήρας, Πέρδιξ καὶ Ἀλεκτορίσκος(F. 369. C. 413. B. 124.)
Aesop.341.1 Ὀρνιθοθήρᾳ φίλος ἐπῆλθεν ἐξαίφνης,μέλλοντι θύμβραν καὶ σέλινα δειπνήσειν.ὁ δὲ κλωβὸς εἶχεν οὐδέν· οὐ γὰρ ἠγρεύκει.ὥρμησε δὴ πέρδικα ποικίλον θύσων,ὃν ἡμερώσας εἶχεν εἰς τὸ θηρεύειν.ὁ δʼ αὐτὸν οὕτως ἱκέτευε μὴ κτεῖναι·,,τὸ λοιπὸν “ εἶπε ,,δικτύῳ τί ποιήσεις,ὅταν κυνηγῇς; τίς δέ σοι συναθροίσειεὐωπὸν ἀγέλην ὀρνέων φιλαλλήλων;τίνος μελῳδοῦ πρὸς τὸν ἦχον ὑπνώσεις;“ἀφῆκε τὸν πέρδικα, καὶ γενειήτηνἀλεκτορίσκον συλλαβεῖν ἠβουλήθη.ὁ δʼ ἐκ πεταύρου κλαγγὸν εἶπε φωνήσας·,,πόθεν μαθήσῃ πόσσον εἰς ἕω λείπει,τὸν ὡρόμαντιν ἀπολέσας με; πῶς γνώσῃπότʼ ἐννυχεύει χρυσότοξος Ὠρίων;ἔργων δὲ τίς σε πρωινῶν ἀναμνήσει,ὅτε δροσώδης ταρσός ἐστιν ὀρνίθων;“κἀκεῖνος εἶπεν· ,,οἶδα χρησίμους ὥρας·ὅμως δὲ δεῖ σχεῖν τὸν φίλον τι δειπνῆσαι.“
Aesop.341.2 Ὅτι τῷ ἀνδρὶ δουλεύειν ἐπιθυμίαις εἰθισμένῳ οὐδεὶς λόγος ἰσχυρὸς πρὸς τὸ μὴ πράττειν ἀεὶ τὰ καθʼἡδονήν.
Aesop.342.HEAD 342. Ὄρνις καὶ Χελιδών. (S. 188. C. 117 et p.323. F. 145.)
Aesop.342.1 Ὄρνις ὄφεως ὠὰ εὑροῦσα ἐπιμελῶς ἐκθερμάνασαἐξεκόλαπτε. Χελιδὼν δὲ θεασαμένη αὐτὴν ἔφη· ,,ὦ ματαία, τί ταῦτα ἀνατρέφεις, ἅπερ, ἂν αὐξηθῇ, ἀπὸ σοῦπρώτης τοῦ ἀδικεῖν ἄρξεται;“
Aesop.342.2 Οὕτως ἀτιθάσευτός ἐστιν ἡ πονηρία, κἂν τὰ μάλιστα εὐεργετῆται.
Aesop.343.HEAD 343. Ὄρνις χρυσοτόκος. (C. 136 et p.335. F. 153. B. 123.)
Aesop.343.1 Ὄρνιθά τις εἶχεν ὠὰ χρυσᾶ τίκτουσαν· καὶ νομίσαςἔνδον αὐτῆς ὄγκον χρυσίου εἶναι, κτείνας εὕρηκενὁμοίαν τῶν λοιπῶν ὀρνίθων. Ὁ δὲ ἀθρόον πλοῦτον ἐλπίσας εὑρήσειν, καὶ τοῦ μικροῦ ἐστέρηται ἐκείνου.
Aesop.343.2 Ὁ μῦθος δηλοῖ, ὅτι δεῖ τοῖς παροῦσιν ἀρκεῖσθαικαὶ τὴν ἀπληστίαν φεύγειν.
Aesop.343b.HEAD 343b. Ἄλλως. Χὴν χρυσοτόκος. (S. 88.)
Aesop.343b.1 Ἑρμῆς θρησκευόμενος ὑπό τινος περιττῶς χῆνααὐτῷ ἐχαρίσατο ὠὰ χρύσεα τίκτουσαν· ὁ δὲ οὐκ ἀναμείνας τὴν κατὰ μικρὸν ὠφέλειαν, ὑπολαβὼν δὲ, ὅτιπάντα τὰ ἐντὸς χρύσεα ἔχει ὁ χὴν, οὐδὲν μελλήσας ἔθυσεν αὐτήν. Συνέβη δʼ αὐτὸν μὴ μόνον ὃ προσεδόκησεσφαλῆναι, ἀλλὰ καὶ τὰ ὠὰ ἀποβαλεῖν· τὰ γὰρ ἐντὸςπάντα σαρκώδη εὗρεν.
Aesop.343b.2 Οὕτως πολλάκις οἱ πλεονέκται διʼ ἐπιθυμίαν πλειόνων  καὶ τὰ ἐν χερσὶν ὄντα προΐενται.
Aesop.344.HEAD 344. Οὐρὰ καὶ Μέλη ὄφεως. (C. 260. F. 313.)
Aesop.344.1 Οὐρά ποτε ὄφεως ἠξίου πρώτη προάγειν καὶ βαδίζειν. Τὰ δὲ λοιπὰ μέλη ἔλεγον· ,,πῶς χωρὶς ὀμμάτωνκαὶ ῥινὸς ἡμᾶς ἄξεις, ὡς καὶ τὰ λοιπὰ ζῶα;“ Ταύτηνδὲ οὐκ ἔπειθον, ἕως τὸ φρονοῦν ἐνικήθη. Ἡ οὐρὰ δὲἦρχε καὶ ἦγε, σύρουσα τυφλὴ πᾶν τὸ σῶμα, ἕως εἰςβάραθρον πετρῶν ἐνεχθεῖσα, τὴν ῥάχιν καὶ πᾶν τὸσῶμα ἔπληγεν. Σαίνουσα δὲ ἱκέτευε τὴν κεφαλὴν, λέγουσα· ,,σῶσον ἡμᾶς, εἰ θέλεις, δέσποινα· τῆς κακῆςγὰρ ἔριδος ἐπειράθην.“
Aesop.344.2 Ἄνδρας δολίους καὶ κακοὺς καὶ τοῖς δεσπόταις ἐπανισταμένους ὁ λόγος ἐλέγχει.
Aesop.345.HEAD 345. Ὄφις, Γαλῆ καὶ Μύες. (C. 261. F. 314. S. 265.)
Aesop.345.1 Ὄφις καὶ γαλῆ ἔν τινι οἰκίᾳ ἐμάχοντο· οἱ δὲ ἐνταῦθα μύες ἀεὶ καταναλισκόμενοι ὑπʼ ἀμφοτέρων, ὡςἐθεάσαντο αὐτοὺς μαχομένους, ἐξῆλθον βαδίζοντες.Ἰδόντες δὲ τοὺς μύας, τότε ἀφέντες τὴν πρὸς ἀλλήλουςμάχην, ἐπʼ ἐκείνους ἐτράπησαν.
Aesop.345.2 Οὕτω καὶ οἱ ἐν ταῖς τῶν δημαγωγῶν στάσεσιν αὑτοὺς παρεισβάλλοντες λανθάνουσιν αὐτοὶ ἑκατέρωνπαρανάλωμα γινόμενοι.
Aesop.346.HEAD 346. Ὄφις καὶ Καρκίνος. (C. 70. F.231. S. 192.)
Aesop.346.1 Ὄφις καρκίνῳ συνδιῃτᾶτο, ἑταιρείαν πρὸς αὐτὸνποιησάμενος. Ὁ μὲν οὖν καρκίνος ἁπλοῦς ὢν τὸντρόπον, μεταβαλέσθαι κἀκείνῳ παρῄνει τῆς πανουργίας·ὁ δὲ οὐδοτιοῦν ἑαυτὸν παρεῖχε πειθόμενον. Ἐπιτηρήσας δʼ ὁ καρκίνος αὐτὸν ὑπνοῦντα, καὶ τοῦ φάρυγγοςτῇ χηλῇ λαβόμενος καὶ ὅσον οἷόν τε πιέσας, φονεύει.Τοῦ δʼ ὄφεως μετὰ θάνατον ἐκταθέντος, ἐκεῖνος εἶπεν· ,,οὕτως ἔδει καὶ πρόσθεν εὐθὺν καὶ ἁπλοῦνεἶναι· οὐδὲ γὰρ ἂν ταύτην τὴν δίκην ἔτισας.“
Aesop.346.2 Ὁ μῦθος δηλοῖ, ὅτι οἱ τοῖς φίλοις σὺν δόλῳπροσιόντες αὐτοὶ μᾶλλον βλάπτονται.
Aesop.347.HEAD 347. Ὄφις πατούμενος. (C. 119 et p.324. F. 149. S. 194.)
Aesop.347.1 Ὄφις, ὑπὸ πολλῶν ἀνθρώπων πατούμενος, τῷ Διὶἐνετύγχανεν. Ὁ δὲ Ζεὺς πρὸς αὐτὸν εἶπεν· ,,ἀλλʼ εἰτὸν πρότερον πατήσαντα ἔπληξας, οὐκ ἂν ὁ δεύτεροςἐπεχείρησε τοῦτο ποιῆσαι.“
Aesop.347.2 Ὁ μῦθος δηλοῖ, ὅτι οἱ τοῖς πρότερον ἐπιβαίνουσινἀνθιστάμενοι τοῖς ἄλλοις φοβεροὶ γίνονται.
Aesop.348.HEAD 348. Παιδίον ἐσθίον σπλάγχνα.(C. 262 et p.391. F.40. S. 47. B. 34.)
Aesop.348.1 Βοῦν τινες ἐπʼ ἀγρῷ θύσαντες, τοὺς συγγενεῖςεκαλεσαν· ἐν δὲ τούτοις ἦν καὶ γυνὴ πενιχρὰ, μεθʼ ἧςκαὶ ὁ παῖς. Τὸ δὲ παιδίον, τῶν κρεῶν πλήσας τὴν γαστέρα καὶ ὀδυνώμενος, ἔλεγεν· ,,ὦ μῆτερ, ἐμῶ τὰσπλάγχνα.“ δὲ εἶπεν· ,,οὐχὶ τὰ σὰ, τέκνον, ἃ δὲκατέφαγες.“
Aesop.348.2 Ὁ λόγος πρὸς ἄνδρα χρεωφειλέτην, ὅστις ἑτοίμωςτὰ ἀλλότρια λαμβάνων, ὅταν ἀπαιτηθῇ, οὕτως ἄχθεται, ὡς οἴκοθεν προῖέμενος.
Aesop.349.HEAD 349. Παῖς καὶ Πατήρ. (C. 264.)
Aesop.349.1 Υἱόν τις γέρων δειλὸς μονογενῆ ἔχων γενναῖον, κυ-νηγεῖν ἐφιέμενον, εἶδε τοῦτον καθʼ ὕπνους ὑπὸ λέοντος ἀναλωθέντα. Φοβηθεὶς δὲ, μή πως ὁ ὄνειρος ἀληθεύσῃ, οἴκημα κάλλιστον καὶ μετέωρον κατεσκεύασε·κἀκεῖσε τὸν υἱὸν εἰσαγαγὼν ἐφύλαττεν. Ἐζωγράφησεδὲ ἐν τῷ οἰκήματι πρὸς τέρψιν τοῦ υἱοῦ παντοῖα ζῶα,ἐν οἷς ἦν καὶ λέων. Ὁ δὲ ταῦτα ὁρῶν πλείονα λύπηνεἶχε. Καὶ δή ποτε πλησίον τοῦ λέοντος στὰς εἶπεν· ,,ὡκάκιστον θηρίον, διὰ σὲ καὶ τὸν ψευδῆ ὄνειρον τοῦἐμοῦ πατρὸς τῇδε τῇ οἰκίᾳ κατεκλείσθην, ὡς ἐν φρουρᾷ·τί σοι ποιήσω;“ Καὶ εἰπὼν ἐπέβαλε τῷ τοίχῳ τὴνχεῖρα, ἐκτυφλῶσαι τὸν λέοντα. Σκόλοψ δὲ τῷ δακτύλῳαὐτοῦ ἐμπαρεὶς, ὄγκωμα καὶ φλεγμονὴν μέχρι βουβῶνος εἰργάσατο· πυρετὸς δὲ ἐπιγενόμενος αὐτῷ, θᾶττον τοῦ βίου μετέστησεν. Ὁ δὲ λέων καὶ οὕτως ἀνῄρηκε τὸν παῖδα, μηδὲν τῷ τοῦ πατρὸς ὠφεληθέντασοφίσματι.
Aesop.349.2 Ὁ μῦθος δηλοῖ, ὅτι οὐδεὶς δύναται τὸ μέλλον ἐκφυγεῖν.
Aesop.349b.HEAD 349b. Ἄλλως. Υἱὸς καὶ Λέων γεγραμμένος.(F. 187. C p. 393. B. fragm. 135. ed.L.)
Aesop.349b.1 Υἱόν τις ἔχων μονογενῆ ἀνδρεῖον, εἶδε καθʼ ὕπνονὑπὸ λέοντος θνήσκειν. Ὁ δὲ φοβηθεὶς, μή πως τοὖναρἀληθεύσῃ, οἴκημα τερπνὸν αὐτῷ κατασκευάσας, ἐζωγράφησε τοὺς τοίχους πρὸς τὴν τέρψιν, ζώοις παντοίοιςαὐτούς ἐγκαλλωπίσας, ἐν οἷς καὶ λέων ἀπεμορφώθη.Ὡς οὖν ἑώρα τὸν λέοντα ὁ νέος, μᾶλλον κατεῖχεν αὐτὸν ἡ λύπη πλέον, ὃς ἱστάμενος τοῦ λέοντος πλησίον,τούτῳ προσεῖπεν· ,,ὦ κάκιστον θηρίον, διὰ τὸ ὄναρτὸ ψευδὲς τοῦ πατρός μου, ὃ αὐτὸς ἑώρακεν ἐν ὕπνοιςμάτην, προσκατεκλείσθην φρουρᾷ τῇ γυναικείᾳ· ἆ!τί δέ σοι ἐγὼ ἄρτι ποιήσω;“ Ταῦτα αὐτοῦ τῷ λέοντιεἰπόντος, ἐπεξέτεινε τὴν χεῖρα ἐπὶ βάτον, τοῦ λαβεῖνκλάδους καὶ τὸν λέοντα κροῦσαι. Εὐθὺς δὲ σκόλοψπροσκρούσας τῷ δακτύλῳ, ἄλγει μεγάλῳ ἐφλέγμανετὸν νέον, καὶ παραυτίκα ἄλαλος κατεκλίθη. Ὑπανάψαςδὲ πυρετὸς ἐξαπίνης, θᾶττον ὁ νέος ἐξέλιπε τὸν βίον.
Aesop.349b.2 Ὁ μῦθος δηλοῖ, ὅτι ἃ μέλλει συμβῆναί τινι, τούτοις γενναίως ἐγκαρτερείτω, καὶ μὴ κατασοφιζέσθω·οὐ γὰρ ἐκφεύξει.
Aesop.350.HEAD 350. Παῖς καὶ Σκορπίος. (F. 158. C. 263 et p.392. S. 195.)
Aesop.350.1 Παῖς πρὸ τοῦ τείχους ἀκρίδας ἐθήρευε. Πολλὰς δὲσυλλαβὼν, ὡς ἐθεάσατο σκορπίον, νομίσας ἀκρίδα εἷναι, κοιλάνας τὴν χεῖρα οἷός τε ἦν καταφέρειν αὐτοῦ.Καὶ ὃς τὸ κέντρον ἐπάρας ἔφη· ,,εἴθε γὰρ τοῦτο ποιήσειας, ἵνα καὶ ἃς συνείληφας ἀκρίδας, ταύτας ἀποβάλῃς.
Aesop.350.2 Ὁ λόγος διδάσκει ἡμᾶς, μὴ δεῖν πᾶσι τοῖς χρηστοῖςκαὶ πονηροῖς τὰ αὐτὰ προσφέρειν.
Aesop.350b.HEAD 350b. Ἄλλως. Παῖς ἀκρίδας θηρεύων(C. 263 et p.393. F. 171.)
Aesop.350b.1 Παῖς τις θηρεύων ἀκρίδας περιέτυχε σκορπίῳ. Ὁδὲ τὸ τοῦ παιδὸς ἁπλοῦν θεασάμενος, τὸ κέντρον ὀξυνας, εἶπεν· ,,ἄπελθε, παῖ, μὴ κἀμὲ θηρεύων πάντας,οὓς ἔχεις, ἀπολέσῃς.“
Aesop.350b.2 Ὁ μῦθος δηλοῖ, ὅτι καλόν ἐστι τὰ ἐναντία γινώσκειν, καὶ τὸ μὲν καλὸν πράττειν, τὸ δὲ κακὸν ἐκφεύγειν.
Aesop.351.HEAD 351. Παῖς κλέπτης καὶ Μήτηρ.(S. 196. C. 48 et p. 305. F. 159.)
Aesop.351.1 Παῖς ἐκ διδασκαλείου τὴν τοῦ συμφοιτητοῦ δέλτονἀνελόμενος τῇ μητρὶ ἐκόμισε· τῆς δὲ οὐ μόνον αὐτὸνοὐκ ἐπιπληξάσης, ἀλλὰ καὶ ἐπαινεσάσης αὐτὸν, ἐκ δευτέρου ἱμάτιον κλέψας ἢνεγκεν αὐτῇ, καὶ ἔτι μᾶλλονἐκείνη ἀπεδέξατο. Προϊὼν δὲ τοῖς χρόνοις ὁ νεανίαςἐπὶ τὰ μείζονα ἐχώρει· ληφθεὶς δέ ποτε καὶ περιαγκωνισθεὶς ἐπὶ τὸν δήμιον ἀπήγετο. Τῆς δὲ μητρὸς ἐπακολουθούσης αὐτῷ καὶ στερνοκοπουμένης, ὁ νεανίαςεἶπεν· ,,θέλω τι εἰπεῖν τῇ μητρί μου εἰς τὸ οὖς·“ τῆς δὲπροσελθούσης, ταχέως ἐπελάβετο τοῦ ὠτίου αὐτῆς, καὶἀπέκοψε. Τῆς δὲ κατηγορούσης αὐτὸν ὡς δυσσεβῆ,ἐκεῖνος ἔφη· ,,ἀλλὰ τότε, ὅτε σοὶ πρῶτον τὴν δέλτονκλέψας ἤνεγκα, εἰ ἔπληξάς με, οὐκ ἂν μέχρι τούτουἐχώρησα, καὶ ἐπὶ θάνατον ἠγόμην.“
Aesop.351.2 Ὁ λόγος δηλοῖ, ὅτι τὸ κατʼ ἀρχὰς μὴ κωλυόμενονἐπὶ μεῖζον αὔξει.
Aesop.352.HEAD 352. Παῖς λουόμενος. (F. 167. C. 310 ct p. 404. S. 207.)
Aesop.352.1 Παῖς ποτε λουόμενος ἔν τινι ποταμῷ ἐκινδύνευσενἀποπνιγῆναι. Ἰδὼν δέ τινα ὁδοιπόρον, τοῦτον ἐπὶ βοηθείᾳ ἐκάλει· ὁ δὲ ἐμέμφετο τῷ παιδὶ ὡς τολμηρῷ. Τὸδὲ μειράκιον εἶπε πρὸς αὐτόν· ,,ἀλλὰ νῦν μοι βοήθει,ὕστερον δὲ σωθέντι μέμψαι.“
Aesop.352.2 Ὁ μῦθος δηλοῖ τοῦτο· ,,μὴ μέμφου, πλὴν ἐλέησον.“
Aesop.353.HEAD 353. Παῖς ψεύστης. (C. 266.)
Aesop.353.1 Παιδίον πρόβατα νέμον, ὡς λύκον ἐρχόμενον πρὸςδιαφθορὰν ὁρῶν, ἐπικαλούμενον τούς ἀγρότας ἔλεγε·,,βοηθεῖτε ὧδε· ἔρχεται λύκος.“ Οἱ δὲ ἀγρόται τρέχοντες τοῦτον εὕρισκον μὴ ἀληθεύειν. Τοῦτο δὲ ποιήσαντος πολλάκις, εὕρισκον ψευδόμενον. Μετὰ δὲ ταῦτατοῦ λύκου προσελθόντος, καὶ τοῦ παιδὸς βοῶντος,,δεῦτε, λύκος,“ οὐκέτι τις ἐπίστευε προσδραμεῖν αὐτῷκαὶ βοηθῆσαι. Ὁ δὲ λύκος εὐρηκὼς ἄδειαν τὴν ποίμνηνπᾶσαν διέφθειρεν εὐκόλως.
Aesop.353.2 Ὅτι τοσοῦτον ὄφελος τῷ ψεύστῃ, ὅτι καὶ ἀληθῆλέγων πολλάκις οὐ πιστεύεται.
Aesop.353b.HEAD 353b. Ἄλλως. Ποιμὴν παίζων. (F. 166. C. p. 395.)
Aesop.353b.1 Ποιμὴν, ἐξελαύνων αὑτοῦ τὴν ποίμνην ἀπό τινοςκώμης ποῤῥωτέρω, διετέλει τοιαύτῃ παιδιᾷ χρώμενος.Ἐπιβοώμενος γὰρ τοὺς πολίτας ἐπὶ βοήθειαν, ἔλεγεν,ὡς λύκοι τοῖς προβάτοις ἐπήλθοσαν. Δὶς καὶ τρὶς τῶνἐκ τῆς κώμης ἐκπλαγέντων καὶ ἐκπηδησάντων, εἶταμετὰ γέλωτος ἀπαλλαγέντων, συνέβη τὸ τελευταῖον τῇἀληθείᾳ λύκους ἐπελθεῖν. Ἀποτεμνομένης δὲ αὐτοῦτῆς ποίμνης, καὶ αὐτοῦ ἐπιβοῶντος ἐπὶ βοηθείᾳ, ἐκεῖνοι ὑπολαβόντες αὐτὸν παίζειν κατὰ τὸ ἔθος, ἧττονἐφρόντιζον. Καὶ οὕτως συνέβη αὐτὸν ἀπολέσαι τὰπρόβατα.
Aesop.353b.2 Ὁ λόγος δηλοῖ, ὅτι τοῦτο κερδαίνουσιν οἱ ψευδόμενοι, τὸ μηδὲ ὅταν ἀληθεύωσι πιστεύεσθαι.
Aesop.354.HEAD 354. Παρακαταθήκας εἰληφὼς καὶ Ὅρκος. (F. 372. C. 416.)
Aesop.354.1 Παρακαταθήκας τις λαβὼν φίλου ἀποστερεῖν διενοεῖτο. Καὶ δὴ προσκαλουμένου αὐτὸν ἐκείνου ἐπὶὅρκον, εὐλαβούμενος εἰς ἀγρὸν ἐπορεύετο. Γενόμενος δὲκατὰ τὰς πύλας, ὡς ἐθεάσατό τινα χωλὸν ἐξιόντα, ἐπυνθάνετο αὐτοῦ, τίς τε εἴη, καὶ ποῖ πορεύοιτο; Τοῦ δὲεἰπόντος αὑτὸν Ὅρκον εἶναι, καὶ ἐπὶ τοὺς ἀσεβεῖς βαδίζειν, ἐκ δευτέρου ἠρώτα, διὰ πόσου χρόνου φοιτᾶνταῖς πόλεσι εἴωθεν. Ὁ δὲ ἔφη· ,,διὰ τεσσαράκονταἐτῶν, ἐνίοτε δὲ καὶ διὰ τριάκοντα.“ Καὶ ὃς οὐδὲν μελλήσας τῇ ὑστεραίᾳ ὤμοσε μὴ εἰληφέναι τὴν παρακαταθήκην. Περιπεσὼν δὲ τῷ Ὅρκῳ, καὶ ἀπαγόμενος ὑπʼαὐτοῦ ἐπὶ κρημνὸν, ᾐτιᾶτο αὐτὸν, ὡς, προειπὼν αὐτῷδιὰ τριάκοντα ἐτῶν ἐπιπορεύεσθαι, οὐδὲ πρὸς μίανἡμέραν ἄδειαν δέδωκεν. Ὁ δὲ ὑπολαβὼν ἔφη· ,,ἀλλʼεὖ ἴσθι, ὡς ὅταν μέλλῃ τις ἀνιᾶσαί με καὶ αὐθημερὸνἐπιφοιτᾶν εἴωθα.“
Aesop.354.2 Ὁ λόγος δηλοῖ, ὅτι ἀδιόριστός ἐστιν ἡ κατὰ τῶνἀσεβῶν ἐκ θεοῦ τιμωρία.
Aesop.355.HEAD 355. Πένθους γέρας.(C. 321. F. 393. ex Plut. Consol. ad Apoll. c. 19.)
Aesop.355.1 Φασί τινα τῶν ἀρχαίων φιλοσόφων εἰσιόντα πρὸςἈρσινόην τὴν βασίλισσαν, πενθοῦσαν τὸν υἱὸν, τοιούτῳ χρήσασθαι λόγῳ, φάμενον ὅτι ,,Καθʼ ὃν χρόνονὁ Ζεὺς ἔνεμε τοῖς δαίμοσι τὰς τιμὰς, οὐκ ἔτυχε παρὸντὸ πένθος· ἤδη δὲ νενεμημένων, ἦλθεν ὕστερον. Τὸνοὖν Δία, ὡς ἠξίου καὶ αὑτῷ τιμὴν διδόναι, ἀποροῦνταδιὰ τὸ ἤδη καταναλῶσθαι πάσας τοῖς ἄλλοις, ταύτηναὐτῷ δοῦναι τὴν ἐπὶ τοῖς τελευτήσασι γιγνομένην, οἷονδάκρυα καὶ λύπας. Ὥσπερ οὖν τοὺς ἄλλους δαίμονας,ὑφʼ ὧν τιμῶνται, τούτους ἀγαπᾶν, τὸν αὐτὸν τρόπονκαὶ τὸ πένθος. Ἐὰν μὲν αὐτὸ ἀτιμάσῃς, ὦ γύναι, οὐπροσελεύσεταί σοι· ἐὰν δὲ τιμᾶται ὑπὸ σοῦ ἐπιμελῶςταῖς δοθείσαις αὐτῷ τιμαῖς, λύπαις καὶ θρήνοις, ἀγαπήσει σε, καὶ ἀεί τί σοι παρέξεται τοιοῦτον, ἐφʼ ᾧ τιμηθήσεται παρὰ σοῦ συνεχῶς.
Aesop.356.HEAD 356. Πέρδιξ καὶ Ἄνθρωπος. (C. 164 et p.353. F. 172.)
Aesop.356.1 Πέρδικά τις θηρεύσας ἢμελλε σφάξαι· ἡ δὲ ἱκέτευελέγουσα· ,,ἔασόν με ζῆν· ἀντʼ ἐμοῦ πολλὰς πέρδικας ἐγώσοι κυνηγήσω.“ Ὁ δὲ εἶπεν· ,,διʼ αὐτὸ τοῦτο μᾶλλόνσε θύσω, ὅτι τοὺς συνήθεις καὶ φίλους σοι ἐνεδρεῦσαιθέλεις.“
Aesop.356.2 Ὁ μῦθος δηλοῖ, ὅτι ὁ κατὰ τῶν ἑαυτοῦ φίλων δολίας μηχανὰς συντιθεὶς αὐτὸς ἐν ταῖς ἐνέδραις τῶν κινδύνων ἐμπεσεῖται.
Aesop.357.HEAD 357. Περιστερὰ διψῶσα. (S.197. C. 120 et p. 324. F. 160.)
Aesop.357.1 Περιστερὰ δίψει συνεχομένη, ὡς ἐθεάσατο ἔν τινιπίνακι κρατῆρα ὕδατος γεγραμμένον, ὑπέλαβεν ἀληθινὸν εἶναι· διόπερ πολλῷ τῷ ῥοίζῳ ἐνεχθεῖσα ἔλαθενἑαυτὴν τῷ πίνακι ἐμπεσοῦσα καὶ ἐντινάξασα. Συνέβηοὖν αὐτῇ, τῶν πτερῶν περικλασθέντων, ἐπὶ τὴν γῆνκαταπεσοῦσαν ὑπό τινος τῶν παρατυχόντων καταληφθῆναι.
Aesop.357.2 Οὕτως ἔνιοι τῶν ἀνθρώπων, διὰ σφοδρὰς ἐπιθυμίας ἀπερισκέπτως τοῖς πράγμασιν ἐπιχειροῦντες, ἑαυτοὺς εἰς ὄλεθρον βάλλουσι.
Aesop.358.HEAD 358. Περιστερὰ καὶ Κορώνη. (S.198. C. 121 et p.325. F. 161.)
Aesop.358.1 Περιστερὰ ἔν τινι περιστερεῶνι τρεφομένη ἐπὶ πολυτεκνίᾳ ἐφρυάττετο. Κορώνη δὲ αὐτῆς ἀκούσασαἔφη· ,,ἀλλʼ, ὦ αὕτη, πέπαυσο ἐπὶ τούτῳ ἀλαζονευομένη· ὅσον γὰρ ἂν πλείονα ποιῇς, τοσοῦτον περιττοτέρας λύπας συνάγεις.“
Aesop.358.2 Οὕτω καὶ τῶν οἰκετῶν δυστυχέστατοί εἰσιν, ὅσοιἐν τῇ δουλείᾳ τέκνα ποιοῦσι πολλά.
Aesop.359.HEAD 359. Πῆραι δύο. (C. 337. F. 407. B. 66.)
Aesop.359.1 Ἀνθρώπων ἕκαστος δύο πήρας φέρει, τὴν μὲν ἔμπροσθεν, τὴν δὲ ὄπισθεν, γέμει δὲ κακῶν ἑκατέρα·ἀλλʼ ἡ μὲν ἔμπροσθεν ἀλλοτρίων, ἡ δὲ ὄπισθεν τῶναὐτοῦ τοῦ φέροντος. Καὶ διὰ τοῦτο οἱ ἄνθρωποι τὰμὲν ἐξ αὐτῶν κακὰ οὐχ ὁρῶσι, τὰ δὲ ἀλλότρια πάνυἀκριβῶς θεῶνται.
Aesop.360.HEAD 360. Πίθηκοι ὀρχησταί. (C. 355. F. 405. ex Luc. Piscat. 36.)
Aesop.360.1 Λέγεται βασιλεύς τις Αἰγύπτιος πιθήκους ποτὲπυῤῥιχίζειν διδάξαι· καὶ τὰ θηρία (μιμηλότατα δέ ἐστιτῶν ἀνθρωπίνων) ἐκμαθεῖν τάχιστα καὶ ὀρχεῖσθαι,ἁλουργίδας ἀμπεχόμενα καὶ προσωπεῖα περικείμενα· καὶμέχρι γε πολλοῦ εὐδοκιμεῖν τὴν θέαν, ἄχρι δή τις θεατὴςἀστεῖος, κάρυα ὑπὸ κόλπον ἔχων, ἀφῆκεν ἐς τὸ μέσον.Οἱ δὲ πίθηκοι ἰδόντες καὶ ἐκλαθόμενοι τῆς ὀρχήσεως,τοῦθʼ ὅπερ ἦσαν, πίθηκοι ἐγένοντο ἀντὶ πυῤῥιχιστῶν,καὶ ξυνέτριβον τὰ προσωπεῖα, καὶ τὴν ἐσθῆτα κατεῤῥήγνυον, καὶ ἐμάχοντο περὶ τῆς ὀπώρας πρὸς ἀλλήλους·τὸ δὲ σύνταγμα τῆς πυῤῥίχης διελέλυτο καὶ κατεγελᾶτοὑπὸ τοῦ θεάτρου.
Aesop.361.HEAD 361. Πίθηκοι πόλιν οἰκίζοντες.(C. 367. ex Hermog. Progymn. Vol. Ι, p. 13. Walz.)
Aesop.361.1 Οἱ πίθηκοι συνελθόντες ἐβουλεύοντο περὶ τοῦχρῆναι πόλιν οἰκίζειν· καὶ ἐπειδὴ ἔδοξεν αὐτοῖς, ἤμελλονἅπτεσθαι τοῦ ἔργου. Γέρων οὖν τις πίθηκος ἐπέσχεναὐτοὺς εἰπών, ὅτι ῥᾷον ἁλώσονται περιβόλων ἐντὸς ἀποληφθέντες.
Aesop.362.HEAD 362. Πίθηκος καὶ Ἁλιεῖς. (S. 199. C. 30 et p. 404. F. 162.)
Aesop.362.1 Πίθηκος ἐπί τινος ὑψηλοῦ δένδρου καθήμενος, ὡςἐθεάσατο ἁλιεῖς ἔν τινι ποταμῷ σαγήνην βάλλοντας,παρετήρει τὰ ὑπʼ αὐτῶν πραττόμενα. Ὡς δὲ ἐκεῖνοιτὴν σαγήνην ἀνασπάσαντες μικρὸν ἄποθεν ἠρίστων, ὁπίθηκος καταβὰς ἀπὸ τοῦ δένδρου ἐπειρᾶτο καὶ αὐτὸςτὰ αὐτὰ πράττειν· φασὶ γὰρ μιμητικὸν ζῶον εἶναιτοῦτο. Ἐφαψάμενος δὲ τῶν δικτύων ὡς συνελήφθη,ἔφη πρὸς ἑαυτόν· ,,ἀλλʼ ἔγωγε δίκαια πέπονθα· τίγὰρ, ἁλιεύειν μὴ μαθών, τούτῳ ἐπεχείρουν;“
Aesop.362.2 Ὁ λόγος δηλοῖ, ὅτι ἡ τῶν μηδὲν προσηκόντων ἐπιχείρησις οὐ μόνον ἀσύμφορος, ἀλλὰ καὶ ἐπιβλαβής ἐστι.
Aesop.363.HEAD 363. Πίθηκος καὶ Δελφίς. (C. 88. F.242. S.74.)
Aesop.363.1 Ἔθους ὄντος τοῖς πλέουσι μελιταῖα κυνίδια καὶ πιθήκους ἐπάγεσθαι πρὸς παραμυθίαν τοῦ πλοῦ, πλέωντις εἶχε σὺν ἑαυτῷ καὶ πίθηκον. Γενομένων δʼ αὐτῶνκατὰ τὸ Σούνιον, τὸ τῆς Ἀττικῆς ἀκρωτήριον, χειμιῶνασφοδρὸν συνέβη γενέσθαι. Τῆς δὲ νεὼς περιτραπείσηςκαὶ πάντων διακολυμβώντων, ἐνήχετο καὶ ὁ πίθηκος.Δελφὶς δέ τις αὐτὸν θεασάμενος καὶ ἅνθρωπον εἶναιὑπολαβὼν, ὑπελθὼν ἀνεῖχε διακομίζων ἐπὶ τὴν χέρσον.Ὡς δὲ κατὰ τὸν Πειραιᾶ ἐγένετο, τὸ τῶν Αθηναίωνἐπίνειον, ἐπυνθάνετο τοῦ πιθήκου, εἰ τὸ γένος ἐστὶνΑθηναῖος. Τοῦ δὲ εἰπόντος, καὶ λαμπρῶν ἐνταῦθα τετυχηκέναι γονέων, ἐπανήρετο, εἰ καὶ τὸν Πειραιᾶ ἐπίσταται. Ὑπολαβὼν δὲ ὁ πίθηκος περὶ ἀνθρώπου αὐτὸνλέγειν, ἔφη, καὶ μάλα φίλον εἶναι αὐτῷ καὶ συνήθη.Καὶ ὁ δελφὶς ἐπὶ τοσούτῳ ψεύδει ἀγανακτήσας, βαπτίζων αὐτὸν ἀπέκτεινεν.
Aesop.363.2 Ὁ μῦθος πρὸς ἄνδρας, οἳ τὴν ἀλήθειαν οὐκ εἰδότες ἀπατᾶν νομίζουσιν.
Aesop.364.HEAD 364. Πίθηκος καὶ Ζεύς. (B. 56.)
Aesop.364.1 Εὐτεκνίης ἔπαθλα πᾶσι τοῖς ζώοιςὁ Ζεὺς ἔθηκε, πάντα δʼ ἔβλεπεν κρίνων.ἦλθεν δὲ καὶ πίθηκος, ὡς καλὴ μήτηρπίθωνα γυμνὸν σιμὸν ἠρμένη κόλποις.γέλως δʼ ἐπʼ αὐτῷ τοῖς θεοῖς ἐκινήθη·ἡ δʼ εἶπεν οὔτω· ,,Ζεὺς μὲν οἶδε τὴν νίκην·ἐμοὶ δὲ πάντων οὗτός ἐστι καλλίων.“
Aesop.364.2 [Ὁ λόγος δοκεῖ μοι πᾶσι τοῦτο σημαίνειν·τά γʼ αὐτὸς αὑτοῦ πᾶς τις εὐπρεπῆ κρίνει.]
Aesop.365.HEAD 365. Πίθηκος καὶ Κάμηλος. (C. 387. F. 71.)
Aesop.365.1 Ἐν συνόδῳ τῶν ἀλόγων ζώων πίθηκος ἀναστὰςὠρχεῖτο. Σφόδρα δὲ αὐτοῦ εὐδοκιμοῦντος, καὶ ὑπὸπάντων ἐπισημαινομένου, κάμηλος φθονήσασα ἠβουλήθη τῶν αὐτῶν ἐφικέσθαι. Διόπερ ἐξαναστᾶσα ἐπειρᾶτο καὶ αὐτὴ ὀρχεῖσθαι· πολλὰ δὲ αὐτῆς ἄτοπα ποιησάσης, τὰ ζῶα ἀγανακτήσαντα, ῥοπάλοις αὐτὴν παίονταἐξήλασαν.
Aesop.365.2 Πρὸς τοὺς διὰ φθόνον κρείττοσιν ἁμιλλωμένουςκαὶ σφαλλομένους ὁ λόγος εὔκαιρος.
Aesop.366.HEAD 366. Πιθήκου παῖδες. (F. 182. C. 267 et p. 396. S. 215.)
Aesop.366.1 Τοὺς πιθήκους φασὶ δύο τίκτειν, καὶ τὸ μὲν ἓντῶν γεννημάτων στέργειν καὶ μετʼ ἐπιμελείας τρέφειν,τὸ δὲ ἕτερον μισεῖν καὶ ἀμελεῖν. Συμβαίνει δὲ κατάτινα θείαν τύχην, τὸ μὲν ἐπιμελούμενον ἡδέως καὶἀγκαλιζόμενον παρὰ τῆς μητρὸς ἀποπνίγεσθαι, τὸ δὲὀλιγωρούμενον ἐκτελειοῦσθαι.
Aesop.366.2 Ὁ λόγος δηλοῖ, ὅτι πάσης προνοίας ἡ τύχη δυνατωτέρα καθέστηκε.
Aesop.366b.HEAD 366b. Ἄλλως. (C. 267. B.35.)
Aesop.366b.1 Δύο γεννᾷ τέκνα μιμώ· καὶ τὸ μὲν ἓν ἀγαπᾷ, τὸδὲ ἕτερον μισεῖ. Καὶ ὃ μὲν στέργει, ἀεὶ ἐν τοῖς κόλποιςπεριφέρουσα καὶ τιθεῖσα ἔνθεν κἀκεῖθεν καὶ τοῦτο καταφιλοῦσα ἀποπνίγει· ὃ δὲ μισεῖ καὶ διώκει, τοῦτο ἐνταῖς ἐρημίαις ἀπελθὸν ζῇ καθʼ αὐτό.
Aesop.366b.2 Ὅτι τισὶν ἐχθραίνειν μᾶλλόν ἐστι καλὸν ἢ φιλεῖν.
Aesop.367.HEAD 367. Πλέωτες. (C. 268. F. 315.)
Aesop.367.1 Ἐμβάντες τινὲς εἰς σκάφος ἔπλεον. Γενομένων δὲαὐτῶν πελαγίων, συνέβη χειμῶνα ἐξαίσιον γενέσθαι,καὶ τὴν ναῦν μικροῦ καταδύεσθαι. Τῶν δὲ πλεόντωνἕτερος περιῤῥηξάμενος τοὺς πατρῴους θεοὺς ἐπεκαλεῖτομετὰ οἰμωγῆς καὶ στεναγμῶν, χαριστήρια ἀποδώσειν ἐπαγγελλόμενος, ἐὰν περισωθῶσι. Παυσαμένουδὲ τοῦ χειμῶνος καὶ πάλιν γαλήνης γενομένης, εἰς εὐωχίαν τραπέντες ὠρχοῦντό τε καὶ ἐσκίρτων, ἅτε δὴ ἐξἀπροσδοκήτου διαπεφευγότες κινδύνου. Καὶ στεῤῥζὸςὁ κυβερνήτης ὑπάρχων ἔφη πρὸς αὐτούς· ,,ἀλλʼ ὦ φίλοι, οὕτως ἡμᾶς γεγηθέναι δεῖ, ὡς πάλιν, ἐὰν τύχῃ,χειμῶνος ἐσομένου.“
Aesop.367.2 Μὴ σφόδρα κατεπαίρεσθαι ταῖς εὐτυχίαις ὁ μῦθοςδιδάσκει, τῆς τύχης τὸ εὐμετάβλητον ἐννοουμένους.
Aesop.368.HEAD 368. Πλούσιος καὶ Βυρσοδέψης. (S. 200. C. 269. F. 316.)
Aesop.368.1 Πλούσιος βυρσοδέψῃ παρακείμενος, μὴ δυνάμενοςτὴν δυσωδίαν φέρειν, ἐπέκειτο αὐτῷ, ἵνα μεταβῇ. Ὁδὲ ἀνεβάλλετο, λέγων μετʼ ὀλίγον χρόνον μεταβήσεσθαι. Τούτου δὲ συνεχῶς γενομένου, συνέβη τὸνπλούσιον ἐν συνηθείᾳ τῆς ὀσμῆς τούτου γενόμενον,μηκέτι αὐτῷ διενοχλεῖν.
Aesop.368.2 Ὁ λόγος δηλοῖ, ὅτι ἡ συνήθεια καὶ τὰ δυσχερῆ τῶνπραγμάτων καταπραΰνει.
Aesop.369.HEAD 369. Πλούσιος καὶ Θᾶρηνῳδοί. (S 201. C.122 et p.325. F.163.)
Aesop.369.1 Πλούσιος δύο θυγατέρας ἔχων, τῆς μιᾶς ἀποθανούσης, θρηνούσας ἐμισθώσατο. Τῆς δὲ ἑτέρας παιδὸςλαλούσης· ,,ὡς ἄθλιαι, εἴγε αὐταὶ, ὧν ἐστι τὸ πάθος,θρηνεῖν οὐκ ἴσμεν, αἰ δὲ μηδὲν προσήκουσαι οὕτω σφοδρῶς κόπτονται καὶ κλαίουσιν,“ ἡ μήτηρ ἔφη· ,,μὴθαύμαζε, τέκνον, εἰ αὗται οὕτως θρηνοῦσιν· ἐπὶ γὰρἀργυρίῳ τοῦτο ποιοῦσιν.“
Aesop.369.2 Οὕτως ἔνιοι τῶν ἀνθρώπων διὰ φιλαργυρίαν οὐκὀκνοῦσιν ἀλλοτρίας συμφορὰς ἐργολαβεῖν.
Aesop.370.HEAD 370. Ποιμὴν καὶ Θάλασσα. (C. 49.)
Aesop.370.1 Ποιμὴν, ἐν παραθαλασσίῳ τόπῳ ποίμνιον νέμων,ἑωρακὼς γαληνιῶσαν τὴν θάλατταν, ἐπεθύμησε πλεῦσαι πρὸς ἐμπορίαν. Ἀπεμπολήσας οὖν τὰ πρόβατα καὶφοινίκων βαλάνους πριάμενος, ἀνήχθη. Χειμῶνος δὲσφοδροῦ γενομένου, καὶ τῆς νεὼς κινδυνευούσης βαπτίζεσθαι, πάντα τὸν φόρτον ἐκβαλὼν εἰς τὴν θάλατταν, μόλις κενῇ τῇ νηιῒ διεσώθη. Μετὰ δʼ ἡμέρας οὐκὀλίγας παριόντος τινὸς, καὶ τῆς θαλάττης (ἔτυχε γὰραὕτη γαληνιῶσα) τὴν ἠρεμίαν θαυμάζοντος, ὑπολαβὼνοὗτος εἶπε· ,,φοινίκων αὖθις, ὡς ἔοικεν, ἐπιθυμεῖ,καὶ διὰ τοῦτο φαίνεται ἡσυχάζουσα.“
Aesop.370.2 Ὁ μῦθος δηλοῖ, ὅτι τὰ παθήματα τοῖς ἀνθρώποιςμαθήματα γίνεται.
Aesop.370b.HEAD 370b. Ἄλλως. (F. 164. C. p.306. S. 203.)
Aesop.370b.1 Ποιμιὴν ἔν τινι τόπῳ παραθαλασσίῳ ποίμνια νέμων,ὡς ἐθεάσατο τὴν θάλασσαν γαληνόν τε καὶ πραεῖαν,ἐπεθύμησε πλεῦσαι· διόπερ πωλήσας αὑτοῦ τὰ πρόβατα καὶ φοίνικας ἀγοράσας, ναῦν ἐμφορτωσάμενοςἀνήχθη. Χειμῶνος δὲ σφοδροῦ γενομένου καὶ τῆς νεὼςπεριτραπείσης, πάντα ἀπολέσας αὐτὸς μόλις ἐπὶ τῆςγῆς διεσώθη. Μετʼ οὐ πολλὰς οὖν ἡμέρας τῆς θαλάσ-σης γαληνιώσης, ὡς ἐθεάσατό τινα παριόντα καὶ ἐπαι-νοῦντα τῆς θαλάσσης τὴν ἠρεμίαν, ἔφη· ,,ὦ οὗτος,αὕτη γάρ σοι φοινίκων ἐπιθυμεῖ.
Aesop.370b.2 Οὕτω πολλάκις τὰ παθήματα τοῖς φρονίμοις γίνε-ται μαθήματα.
Aesop.371.HEAD 371. Ποιμὴν καὶ Κύων. (C. 271. F. 317. B. 113.)
Aesop.371.1 Μάνδρας εἴσω πρόβατα ποιμὴν εἰσάγων, λύκονἤμελλε συγκλεῖσαι, εἰ μὴ κύων ἰδὼν τοῦτον εἶπε πρὸςτὸν ποιμένα· ,,πῶς, τὰ πρόβατα σῶσαι θέλων, τόνδετὸν λύκον συνεισάγεις τῇ ποίμνῃ;
Aesop.371.2 Ὅτι μεγίστην βλάβην καὶ θάνατον οἶδε προσφέρεινἡ τῶν κακῶν συνουσία.
Aesop.372.HEAD 372. Ποιμὴν καὶ Κύων. (C. 272. F. 318. S. 202.)
Aesop.372.1 Ποιμὴν, ἔχων κύνα παμμεγέθη, τούτῳ εἰώθει τὰἔμβρυα καὶ τὰ ἀποθνήσκοντα τῶν προβάτων παραβάλλειν. Καὶ δὴ ποτε εἰσελθούσης τῆς ποίμνης, ὁ ποιμὴνθεασάμενος τὸν κύνα προσιόντα τοῖς προβάτοις καὶσαίνοντα αὐτὰ, εἶπεν· ,,ἀλλʼ ὦ οὗτος, ὃ θέλεις σύ τούτοις, ἐπὶ τῇ σῇ κεφαλῇ γένοιτο.“
Aesop.372.2 Πρὸς ἄνδρα λόγοις μὲν φίλον φαινόμενον, πονηρὰδὲ κατὰ νοῦν βουλευόμενον.
Aesop.372b.HEAD 372b. Αλλως. Ποιμὴν καὶ Σκύλαξ. (C. p. 179.)
Aesop.372b.1 Ποιμὴν σκύλακα εἰώθει τρέφειν ἐκ τῶν θνησκόντων προβάτων. Καὶ δή ποτε ἐγγὺς ἀμνάδος νοσούσηςἵστάμενον εἶδε τὸν κύνα, κατηφῆ καὶ δοκοῦντα δακρύειν· καὶ ὁμαλίζων αὐτὸν εἶπεν· ,,καλῶς ποιεῖς συμπαθῶν·πλὴν ἀλλὰ μὴ γένοιτο μηδὲ συμβαίη ὅπερθέλεις.“
Aesop.372b.2 Ὅτι τοιοῦτος πᾶς ἐστιν, ὃς κληρονόμος ἐστίν.
Aesop.373.HEAD 373. Ποιμὴν καὶ Λυκιδεῖς. (C. 273. F. 319. S.205.)
Aesop.373.1 Ποιμὴν εὑρὼν λυκιδεῖς, τούτους μετὰ πολλῆς ἐπιμελείας ἀνέτρεφεν, οἰόμενος, ὅτι τελειωθέντες οὐ μόνον τὰ ἑαυτοῦ πρόβατα τηρήσουσιν, ἀλλὰ καὶ ἕτεραἁρπάζοντες αὐτῷ οἴσουσιν. Οἱ δὲ ὡς τάχιστα ηὐξήθησαν, ἀδείας τυχόντες πρώτην αὐτοῦ τὴν ποίμνην διαφθείρειν ἤρξαντο. Ὁ δὲ ἀναστενάξας εἶπεν· ,,ἀλλʼἔγωγε δίκαια πέπονθα· τί γὰρ τούτους νηπίους ὄνταςἔσωζον, οὓς ἔδει καὶ ηὐξημένους ἀναιρεῖν;“
Aesop.373.2 Οὕτως οἱ τοὺς πονηροὺς περισώζοντες λανθάνουσικαθʼ αὐτῶν πρῶτον αὐτοὺς ῥωννύντες.
Aesop.374.HEAD 374. Ποιμὴν καὶ Λύκος. (C. 71. F. 232. B. fragm. 134. ed. L.)
Aesop.374.1 Ποιμὴν, νεογνὸν λύκου σκύμνον εὑρὼν καὶ ἀνελόμενος, σὺν τοῖς κυσὶν ἔτρεφεν. Ἐπεὶ δὲ ηὐξήθη, εἴποτε λύκος πρόβατον ἥρπασε, μετὰ τῶν κυνῶν καὶ αὐτὸς ἐδίωκε. Τῶν δὲ κυνῶν ἔσθʼ ὅτε μὴ δυναμένων καταλαβεῖν τὸν λύκον, καὶ διὰ ταῦτα ὑποστρεφόντων,ἐκεῖνος ἠκολούθει, μέχρις ἂν τοῦτον καταλαβὼν, οἷαδὴ λύκος, συμμετάσχῃ τῆς θήρας· εἶτα ὑπέστρεφεν.Εἰ δὲ μὴ λύκος ἔξωθεν ἁρπάσειε πρόβατον, αὐτὸς λάθρᾳ θύων ἅμα τοῖς κυσὶν ἐθοινεῖτο, ἕως ὁ ποιμὴν στοχασάμενος καὶ συνεὶς τὸ δρώμενον, εἰς δένδρον αὐτὸνἀναρτήσας ἀπέκτεινεν.
Aesop.374.2 Ὁ μῦθος δηλοῖ, ὅτι φύσις πονηρὰ χρηστὸν ἦθος οὐτρέφει.
Aesop.375.HEAD 375. Ποιμὴν καὶ Λύκος. (F. 373. C. 417.)
Aesop.375.1 Ποιμὴν μικρὸν λύκον εὑρὼν ἐθρέψατο, εἶτασκύμνον γενόμενον ἐδίδαξεν ἁρπάζειν ἑκ τῶν σύνεγγυςποιμνίων. Ὁ λύκος δὲ διδαχθεὶς ἔφη· ,,ὅρα, μή πωςσὺ ἐθίσας με ἁρπάζειν, πολλὰ τῶν σεαυτοῦ προβάτωνζητήσῃς
Aesop.375.2 Οἱ τῇ φύσει δεινοὶ, ἁρπάζειν καὶ πλεονεκτεῖν μαθόντες, τοὺς διδάξαντας πολλάκις πλείονα ἔβλαψαν.
Aesop.376.HEAD 376. Ποιμὴν καὶ Λύκος. (C. 270.)
Aesop.376.1 Ἔδοξέ ποτε τῷ λύκῳ τὴν φύσιν τῷ σχήματι μεταλλάξασθαι, ὡς ἂν οὕτως ἀφθονίαν ἕξῃ τροφῆς· καὶ δορὰν οἰὸς περιβεβλημένος μετὰ τῆς ποίμνης ἐνέμετο, τὸνποιμένα φενακίσας τῷ μηχανήματι. Νυκτὸς δὲ γενομένης, συναπεκλείσθη καὶ ὁ θὴρ παρὰ τοῦ ποιμένος τῇμάνδρᾳ, καὶ φραγμὸς τῇ εἰσόδῳ περιετέθη, καὶ ἀτεχνῶςὁ περίβολος κατησφάλιστο. Ὡς δὲ ὁ ποιμὴν ἠράσθητροφῆς, μαχαίρᾳ τὸν λύκον ἀπέκτεινεν.
Aesop.376.2 Οὕτως ἄρα ὁ τὸν ἐπείσακτον κόσμον ὑποκριθεὶςτῆς ζωῆς πολλάκις ἐστέρηται, καὶ τὴν σκηνὴν εὗρε παραιτίαν μεγάλου συμπτώματος.
Aesop.377.HEAD 377. Ποιμὴν καὶ Μάγειρος. (C. 329. F. 400.)
Aesop.377.1 Ποιμὴν ἀνὴρ καὶ μάγειρος ἐβάδιζον ἄμφω κοινὴνὁδόν. Ἰδόντες δὲ ἐκ ποίμνης ἄρνα εὐτραφῆ πλανώμενον, ἀπολειφοθέντα τῶν συννόμων, ὤσαντο ἐπʼ αὐτὸνἄμφω· ἦν δʼ ἄρα τότε ὁμόφωνα καὶ τὰ θηρία τοῖς ἀνθρώποις. Ἐρωτᾷ ὁ ἀμνὸς, τίς ὢν ἑκάτερος ἐθέλει αὐτὸν μεταχειρίσασθαι καὶ ἄγειν. Ὡς δὲ ἐπύθετο τἀληθῆαὐτὰ καὶ ἀμφοῖν τὴν τέχνην, φέρων ἑαυτὸν ἐπιτρέπειτῷ ποιμένι, λέγων πρὸς τὸν μάγειρον· ,,σὺ μὲν γὰρδήμιός τις εἶ καὶ μιαιφόνος τῆς ἀρνῶν ποίμνης, τούτῳδʼ ἐξαρκέσειεν ἂν καλῶς τὰ ἡμέτερα ἔθη.“
Aesop.378.HEAD 378. Ποιμὴν καὶ Πρόβατα. (F. 165. C. 123 e p.326. S. 204.)
Aesop.378.1 Ποιμὴν ἐλάσας τὰ πρόβατα εἰς τινα δρυμῶνα, ὡςἐθεάσατο δρῦν παμμεγέθη μεστὴν βαλάνων, ὑποστρώσαςτὸ ἱμάτιον ἐπὶ ταύτην ἀνέβη, καὶ τὸν καρπὸν κατέσειε.Τὰ δὲ πρόβατα ἐσθίοντα τὰς βαλάνους, ἔλαθεδιαῤῥήξαντα καὶ τὸ ἱμάτιον. Ὁ δὲ ποιμὴν καταβὰς, ὡςἐθεάσατο τὸ γεγονὸς, εἶπεν· ,,ὦ κάκιστα ζῶα, ὑμεῖςτοῖς λοιποῖς ἔρια εἰς ἐσθῆτα παρέχετε, ἐμοῦ δὲ τοῦ τρέφοντος καὶ τὸ ἱμάτιον ἀφείλεσθε.“
Aesop.378.2 Οὕτως καὶ τῶν ἀνθρώπων πολλοὶ, διʼ ἄγνοιαν τοὺςμηδὲν προσήκοντας εὐεργετοῦντες, κατὰ τῶν οἰκείωνφαῦλα ἐργάζονται.
Aesop.379.HEAD 379. Πολεμιστὴς καὶ Κόρακες. (C. 319. F. 390.)
Aesop.379.1 Ἀνὴρ δειλὸς ἐπὶ πόλεμον ἐξῄει. Φθεγξαμένων δὲκοράκων, τὰ ὅπλα θεὶς ἡσύχαζεν. Εἶτα ἀναλαβὼν αὖ-θις ἐξῄει, καὶ φθεγγομένων πάλιν ὑπέστη, καὶ τέλοςεἶπεν· ,,ὑμεῖς κεκράξεσθε μὲν μέγιστον ὡς δυνατὸν,ἐμοῦ δὲ οὐ γεύσεσθε.“
Aesop.380.HEAD 380. Ποταμοὶ καὶ Θάλασσα. (C. 371. F. 330.)
Aesop.380.1 Ποταμοὶ συνῆλθον ἐπὶ τὸ αὐτὸ, καὶ τὴν θάλασσανκατῃτιῶντο, λέγοντες αὐτῇ· ,,διὰ τί ἡμᾶς, εἰσερχομένους ἐν τοῖς σοῖς ὕδασι, καὶ ὑπάρχοντας ποτίμους καὶγλυκεῖς, ἀπεργάζῃ ἁλμυροὺς καὶ ἀπότους;“ Ἡ δὲ θάλασσα ἰδοῦσα, ὅτι αὐτῆς καταμέμφονται, λέγει πρὸςαὐτούς· ,,μὴ ἔρχεσθε καὶ μὴ γίνεσθε ἀλμυροι.“
Aesop.380.2 Οὗτος ὁ μῦθος ποριστᾷ τοὺς ἀκαίρως αἰτιωμένουςτινὰς, καὶ παρʼ αὐτῶν μᾶλλον ὠφελουμένους.
Aesop.381.HEAD 381. Ποταμὸς καὶ Βύρσα. (C. 341. F 422.)
Aesop.381.1 Ποταμὸς, διʼ αὐτοῦ βύρσαν φερομένην ἰδὼν, ἠρώτησε, τίς καλεῖται. δὲ εἶπε,,ξηρά.“ Ἐπικαχλάσας δὲτῷ ῥεύματι εἶπεν· ,,ἄλλο τι ζήτει καλεῖσθαι· ἁπαλὴνγὰρ ἐγὼ ἤδη ταχὺ ποιήσω σε.“
Aesop.382.HEAD 382. Πρόβατον κειρόμενον. (S. 208. F. 168. C. p.399.)
Aesop.382.1 Πρόβατον ἀφυῶς κειρόμενον πρὸς τοὺς κείρονταςἔφη· ,,εἰ μὲν ἔρια ζητεῖτε, ἀνωτέρω τέμνετε· εἰ δὲκρέως ἐπιθυμεῖτε, ἅπαξ με καταθύσατε, τοῦ κατὰ μικρὸν βασανίζειν ἀπαλλάξαντες.“
Aesop.382.2 Πρὸς τοὺς ἀφυῶς ταῖς τέχναις προσφερομένους ὁλόγος εὔκαιρος.
Aesop.382b.HEAD 382b. Ἄλλως. Χήρα καὶ Πρόβατον. (C. 288. B. 51.)
Aesop.382b.1 Ἐν τόπῳ τινὶ χήρα τις εἶχε πρόβατον. Τούτου δὲτὸν πόκον λαβεῖν θέλουσα, ἔκειρεν ἀτέχνως, σὺν τῷμαλλῷ καὶ τὴν σάρκα ψαλίζουσα. Τὸ δὲ πρόβατον ἀλγοῦν ἔλεγε· ,,τί με βλάπτεις; πόσην γὰρ ὁλκὴν τὸ ἐμὸναἷμα προσθήσει; Καὶ εἰ μὲν κρεῶν, ὦ δέσποινα, χρῄζεις, μάγειρος ἔστιν, ὃς μὲ συντόμως θύσει· εἰ δʼ ἐρίουκαὶ πόκου, κουρεὺς ἔστι πάλιν, ὃs καὶ κερεῖ με καὶσώσει.“
Aesop.382b.2 Οἱ ἀπειρίαν πράγματός τινος ἔχοντες καὶ διὰ πλεονεξίαν τοῦτο μεταχειριζόμενοι οὐ τοσοῦτον κέρδος,ὅσην βλάβην καρποῦνται.
Aesop.383.HEAD 383. Προμηθεὺς καὶ Ἄνθρωποι. (C. 274. F.320.)
Aesop.383.1 Προμηθεὺς κατὰ πρόσταξιν τοῦ Διὸς ἀνθρώήπουςἔπλασε καὶ θηρία. Ὁ δὲ Ζεὺς θεασάμενος πολλῷ πλείονατὰ ἄλογα ζῶα, ἐκέλευσεν αὐτὸν τῶν θηρίων τινὰδιαφθείραντα ἀνθρώπους μετατυπῶσαι. Τοῦ δὲ τὸπροσταχθὲν ποιήσαντος, συνέβη τοὺς ἐκ τούτων πλασθέντας τὴν μὲν μορφὴν ἀνθρώπων ἔχειν, τὰς δὲ ψυχὰς θηριώδεις.
Aesop.383.2 Ἔλεγχον ὁ μῦθος ἔχει πρὸς ἄνδρας θηριώδεις καὶὀργίλους.
Aesop.384.HEAD 384. Ῥόδον καὶ Ἀμάρατον. (C. 275. F. 321.)
Aesop.384.1 Ῥόδῳ παραφυὲν ἀμάραντον ἔφη πρὸς αὐτό· ,,οἷονἄνθος εὐπρεπὲς εἶ, ποθητὸν καὶ θεοῖς καὶ ἀνθρώποις·μακαρίζω σε τοῦ κάλλους καὶ τῆς εὐωδίαρ.“ Τὸ δὲ εἷπεν· ,,ἐγὼ μὲν, ὦ ἀμάραντον, πρὸς ὀλίγον καιρὸν ζῶ,καὶ, κἂν μηδεὶς κόψῃ με, τήκομαι· σὺ δὲ ἀνθεῖς ἀεὶ,καὶ ζῇς οὕτω νέον.“
Aesop.384.2 Ὅτι κρεῖσσον ὀλιγαρκούμενόν τινα διαμένειν, ἢπρὸς ὀλίγον τρυφήσαντα μεταβολῆς δυστυχοῦς τυχεῖνἢ καὶ ἀποθανεῖν.
Aesop.385.HEAD 385. Ῥωιὰ καὶ Μηλέα καὶ Βάτος.(S. 209. C.50 et p. 307. F. 176.)
Aesop.385.1 Ῥοιὰ καὶ μηλέα περὶ εὐκαρπίας ἤριζον· πολλοῦ δὲτοῦ νείκους ἀναφθέντος, βάτος ἐκ τοῦ πλησίον φραγμοῦἀκούσασα εἶπεν· ,,ἀλλʼ, ὦ φίλαι, παυσώμεθά ποτεμαχόμεναι.
Aesop.385.2 Οὕτω παρὰ τὰς τῶν ἀμεινόνων στάσεις καὶ οἱ μηδενὸς ἄξιοι πειρῶνταί τινες εἶναι.
Aesop.386.HEAD 386. Σαλπιγκτής. (C. 142 et p.340. F. 81.)
Aesop.386.1 Σαλπιγκτὴς, στρατὸν ἐπισυνάγων καὶ κρατηθεὶςὑπὸ τῶν πολεμίων, ἐβόα· ,,μὴ κτείνετέ με, ὦ ἄνδρες,εἰκῆ καὶ μάτην· οὐδένα γὰρ ὑμῶν ἀπέκτεινα· πλὴνγὰρ τοῦ χαλκοῦ τούτου οὐδὲν ἄλλο κτῶμαι.“ Οἱ δὲπρὸς αὐτὸν ἔφασαν· ,,διὰ τοῦτο γὰρ μᾶλλον τεθνήξῃ,ὅτι σὺ μὴ δυνάμενος πολεμεῖν, τοὺς πάντας πρὸς μάχην ἐγείρεις.“
Aesop.386.2 Ὁ μῦθος δηλοῖ, ὅτι πλέον πταίουσιν οἱ τοὺς κακοὺς καὶ βαρεῖς δυνάστας ἐπεγείροντες εἰς τὸ κακοποιεῖν.
Aesop.387.HEAD 387. Σάτυρος καὶ Πῦρ.(C. 340. F. 398. ex Plut. de capienda ex inimicis ulilit. c. 2.)
Aesop.387.1 Τοῦ Σατύρου τὸ πῦρ, ὡς πρῶτον ὤφθη, βουλομένου φιλῆσαι καὶ περιβαλεῖν, ὁ Προμηθεύς·
Aesop.387.2 ,, Τράγος γένειον ἆρα πενθήσεις σύ γε·“καίει τὸν ἁψάμενον, ἀλλὰ φῶς παρέχει καὶ θερμότητα,καὶ τέχνης ἀπάσης ὄργανόν ἐστι τοῖς χρῆσθαι μαθοῦσιν.
Aesop.388.HEAD 388. Σαύρα. (Β. 41.)
Aesop.388.1 Διαῥραγῆναί φασιν ἐκ μέσου νώτουδράκοντι μῆκος ἐξισουμένην σαύραν.
Aesop.388.2 Βλάψεις σεαυτὸν κοὐδὲν ἄλλο ποιήσεις,ἂν τόν σε λίαν ὑπερέχοντα μιμήσῃ.
Aesop.389.HEAD 389. Σλήνη καὶ Μήτηρ.(C. 325. F. 396. ex Plut. VII Sap. Conv. c. 14.)
Aesop.389.1 Σελήνη ποτὲ ἐδεῖτο τῆς ἑαυτῆς μητρὸς, ὅπως αὐτῇχιτώνιον ὑφάνῃ σύμμετρον. Ἡ δʼ εἶπεν· ,,καὶ πῶςσύμμετρον ὑφήνω; νῦν μὲν γὰρ ὁρῶ σε πανσέληνον,αὖθις δὲ μηνοειδῆ, ποτὲ δʼ ἀμφίκυρτον.“
Aesop.389.2 Οὕτω καὶ πρὸς ἄνθρωπον ἀνόητον καὶ φαῦλον οὐδέν ἐστι μέτρον οὐσίας· ἄλλοτε γὰρ ἄλλος ἐστὶ ταῖςχρείαις διὰ τὰς ἐπιθυμίας καὶ τὰς τύχας.
Aesop.390.HEAD 390. Σκύλακες δύο.(Plut. Apophth. Lacon. p.225 F. Cf. Cor. 394.)
Aesop.390.1 Λυκοῦργος ὁ νομοθέτης βουλόμενος ἐκ τῆς προϋπαρχούσης διαίτης τοὺς πολίτας εἰς σωφρονεστέρανβίου τάξιν μετάγειν, καὶ καλοκαγαθικοὺς ἀπεργάζεσθαι(ἁβροδίαιτοι γὰρ ἦσαν), δύο σκύλακας ἀνέθρεψετοῦ αὐτοῦ πατρὸς καὶ μητρὸς γενομένους· καὶ τὸν μὲνεἴθισε περὶ λιχνείας, οἴκοι ἐάσας· τὸν δὲ ἐπαγόμενοςἤσκησε περὶ κυνηγέσια. Ἔπειτα ἀγαγὼν εἰς τὴν ἐκκλησίαν, ἔθηκε λεκάνας καὶ λιχνείας τινὰς, ἀφῆκε δὲκαὶ λαγών· ἐπὶ τὰ συνήθη δʼ ἑκατέρου ὁρμήσαντος,καὶ θατέρου τὸν λαγὼν χειρωσαμένου, εἶπεν· ,,ὁρᾶτε,ὦ πολῖται, ὅτι ταὐτοῦ γένους ὑπάρχοντες, ἐν τῇ τοῦβίου ἀγωγῇ παρὰ πολὺ ἀλλήλων διάφοροι ἀπέβησαν,καὶ ποιητικωτέρα τῆς φύσεως ἡ ἄσκησις πρὸς τὰ καλὰτυγχάνει.“ Τινὲς δέ φασιν, ὡς οὐ παρῆγε σκύλακας,οἳ ἐκ τῶν αὐτῶν γεγονότες ἐτύγχανον, ἀλλʼ ὁ μὲν ἐξοἰκουρῶν, ἕτερος δὲ κυνηγετῶν· κἄπειτα τὸν μὲν ἐκτοῦ χείρονος γένους πρὸς τὰ κυνηγέσια ἤσκησε, τὸν δὲἐκ τοῦ ἀμείνονος περὶ λιχνείας μόνον ἤσκησεν· εἶθʼἑκατέρου ἐφʼ ἃ εἴθιστο ὁρμήσαντος, φανερὸν ποιήσας,ὅσον ἡ ἀγωγὴ πρὸς τὰ ἀμείνω καὶ χείρω συλλαμβάνε-ται, εἶπεν· ,,οὐκοῦν καὶ ἡμᾶς, ὦ πολῖται, οὐδὲν ἡπαρὰ τοῖς πολλοῖς θαυμαζομένη εὐγένεια καὶ τὸ ἀφʼἩρακλέους εἶναι ὀνίνησιν, εἰ μὴ πράττομεν, διʼ ἅἐκεῖνος ἀπάντων ἀνθρώπων ἐπιδοξότερος καὶ εὐγενέστερος ἐφάνη, ἀσκούμενοι καὶ μανθάνοντες καλὰ διʼὅλου τοῦ βίου.“
Aesop.391.HEAD 391. Στρουθοκάμηλος. (C. 351.)
Aesop.391.1 Πᾶσιν πεφύκει θηρσὶ καὶ πτηνοῖς μάχηἥλω Λίβυσσα στρουθὸς, ἣ τούσδʼ ἐπλάνα,εἶναι μὲν ὄρνις, ἐκ μέσου δὲ θηρίον,πτηνοῖς κάραν δεικνῦσα, τοῖς θηρσὶν πόδας.
Aesop.391.2 Πρὸς τοὺς δυσὶ κυρίοις δουλεύοντας καὶ πλανῶντας ἀμφοτέρους.
Aesop.392.HEAD 392. Σφῆκες καὶ Πέρδικες καὶ Γωργός.(C. 52 et p.307. F.178. S.211.)
Aesop.392.1 Σφῆκες καὶ πέρδικες, δίψῃ συνεχόμενοι, πρὸςγεωργὸν ἠλθον, παρʼ αὐτοῦ αἰτοῦντες πιεῖν, ἐπαγγελλόμενοιἀντὶ τοῦ ὕδατος ταύτην τὴν χάριν ἀποδώσειν·οἱ μὲν πέρδικες, σκάπτειν τὰς ἀμπέλους· οἱ δὲ σφῆκες,κύκλῳ περιιόντες τοῖς κέντροις ἀποσοβεῖν τούς κλέπτας.Ὁ δὲ γεωργὸς ἔφη· ,,ἀλλʼ ἔμοιγέ εἰσι δύο βόες, οἵ μηδὲν ἐπαγγελλόμενοι πάντα ποιοῦσιν· ἅμεινον οὖν ἐστινἐκείνοις δοῦναι, ἤπερ ὑμῖν.“
Aesop.392.2 Ὁ μῦθος πρὸς ἄνδρας ἐξώλεις, ὠφελεῖν μὲν ἐπαγγελλομένους, βλάπτοντας δὲ μεγάλα.
Aesop.393.HEAD 393. Σχὴξ καὶ Ὄφις. (F. 170. C. 276 et p.396. S.212.)
Aesop.393.1 Σφήξ ποτε ἐπὶ κεφαλὴν ὄφεως καθίσας καὶ συνεχῶς τοῖς κέντροις πλήσσων, ἐχείμαζεν. Ὁ δὲ περιώδυνος γενόμενος καὶ τὸν ἐχθρὸν οὐκ ἔχων ἀμύνασθαι καὶἀποσοβῆσαι, ὡς ἐθεάσατο ἅμαξανμεστὴν ξύλων, ἀμηχανῶν τὴν κεφαλὴν τῷ τροχῷ ὑπέθηκε, φάσκων· ,,συντελευτῶ κἀγὼ τῷ ἐχθρῷ μου.“ Καὶ οὕτω τῷ σφηκὶσυναπέθανεν.
Aesop.393.2 Ὀ λόγος δηλοῖ, ὅτι τινὲς τοῖς ἐχθροῖς αἱροῦνταισυναποθνήσκειν.
Aesop.394.HEAD 394. Ταῦροι τρεῖς καὶ Λέων. (C. p. 401 et 193. F. 333. B. 44.)
Aesop.394.1 Ἐνέμοντο τρεῖς μετʼ ἀλλήλων βόες. Λέων δὲ τούτουςφαγεῖν θέλων, διὰ τὴν ὁμόνοιαν ἐδειλία· αἱμύλοιςδὲ λόγοις τούτους διαχωρίσας, μεμονωμένους, τούτωνἑνα καθʼ ἕνα εὑρών, ἀδεῶς ἤσθιεν.
Aesop.394b.HEAD 394b. Ἄλλῶς. (C. 206. F.207.)
Aesop.394b.1 Ταῦροι τρεῖς τὴν αὐτὴν δίαιταν ἐπεποίηντο. Λέωνδέ τις αὐτοῖς παρηκολούθει θηρᾶσαι βουλόμενος· καὶσυνόντας μὲν ἑλεῖν οὐκ ἐδύνατο, διαστάντας δὲ προῃρεῖτο χειρώσασθαι. Καὶ συγκρούσας ἀλλήλοις, ἐν μώρει διαστήσας ἀπέκρινε, καὶ καθʼ ἕκαστον προχειρότερον ἔφθειρεν, οὕς κοινῇ συνόντας ἠπόρει χειρώσασθαι.
Aesop.394b.2 Οὕτως ὁμόνοια τοῖς χρωμένοις σωτήριον.
Aesop.395.HEAD 395. Ταύρος, Λέαινα καὶ Σύαγρος. (C. 373. F.332.)
Aesop.395.1 Ταῦρος εὐρηκῶς κοιμώμενον λέοντα, τοῦτον κερατίσας ἀπέκτεινεν· ἐπιστᾶσα δὲ ἡ ἐκείνου μήτηρ, πνκρῶς αὐτὸν ἀπεκλαίετο. δῶν δὲ αὐτὴν σύαγρος ὀλοφυρομένην, μακρόθεν ἑστὼς ἔφη πρὸς αὐτήν· ,,ὤ πόσοιἄρα τυγχάνουσιν ἅνθρωποι θρηνοῦντες, ὡν τὰ τέκναὑμεῖς ἀπεκτείνατε.“
Aesop.395.2 Ὁ λόγος δηλοῖ, ὅτι ἐν ᾧ μέτρῳ μετρεῖ τις, μετρηθήσεται αὐτῷ.
Aesop.396.HEAD 396. Ταύρος καὶ Τράγος. (C.277. B 91.)
Aesop.396.1 Λέοντα φεύγων ταῦρος εἰσῆλθεν εἰς σπήλαιον·τράγος δὲ τοῦτον τοῖς κέρασιν ἐξώθει. Ὁ δʼ εἶπεν· ,,οὐσὲ, ἀλλὰ τὸν λέοντα φοβοῦμαι· ἐπεὶ παρελθέτω τὸθηρίον, καὶ τότε γνώσῃ, τίς ἡ δύναμις ταύρου καὶτράγου.“
Aesop.396.2 Ὅτι πολλάκις καὶ δυνατούς ἄνδρας αἱ συμφοραὶταπεινοῦσιν, ὥστε τὰς ἐξ εὐτελῶν καὶ δειλῶν ὑπομένειν αἰκίας.
Aesop.396b.HEAD 396b, Ἄλλως. Ταῦρος καὶ Αἶγες ἄγριαι.(S.214. C. 382. F. 181. )
Aesop.396b.1 Ταῦρος διωκόμενος ὑπὸ λέοντος κατέφυγεν εἰςσπήλαιον, ἐν ᾧ ἧσαν αἶγες ἄγριαι· τυπτόμενος δὲ ὑπʼαὐτῶν ὁ ταῦρος καὶ κερατιζόμενος ἔφη· ,,οὐχ ὑμᾶςφοβούμενος ἀνέχομαι, ἀλλὰ τὸν πρὸ τοῦ σπηλαίουἑστῶτα.“
Aesop.396b.2 Οὕτω πολλοὶ διὰ φόβον τῶν κρειττόνων τὰς ἐκ τῶνἡττόνων ὕβρεις ὑπομένουσιν.
Aesop.397.HEAD 397. Ταὼς καὶ γέρανος. (C. 357 et p. 408. F. 376. B. 65.)
Aesop.397.1 Ἤιζεν εὐφυεῖ γεράνῳ ταὼς χρυσόπτερος, σκώπτουσα τὴν χροιὰν τῆς γεράνου. Ἡ δʼ ἔφη· ,,ἀλλʼ ἐγώἄστρων ἐγγὺς ἵπταμαι καὶ φωνῶ· σὺ δὲ, ὡς ἀλέκτωρ,χαμαὶ πτερύσσῃ οὐδʼ ἄνω φαίνῃ.“
Aesop.307b.HEAD 307b. Ἄλλως. (S. 219.)
Aesop.307b.1 Ταὼν γεράνου κατεγέλα, κωμῳδῶν τὴν χροιὰν αὐ-τοῦ καὶ λέγων ὡς ,,ἐγὼ μὲν χρυσὸν καὶ πορφύραν ἐν-δέδυμαι, σύ δὲ οὐδὲν καλὸν φέρεις ἐν πτεροῖς.“ Ὁ δὲ,,ἀλλʼ ἐγώ “ ἔφη ,,τῶν ἀστέρων ἔγγιστα φωνῶ, καὶ εἰςτὰ οὐράνια ὕψη ἵπταμαι· σὺ δὲ, ὡς ἀλέκτωρ, κάτωμετʼ ὀρνίθων βαίνεις.“
Aesop.307b.2 Ὅτι κρεῖττον περίβλεπτον εἶναί τινα ἐν πενιχρᾷἐσθῆτι ἢ ζῆν ἀδόξως ἐν πλούτῳ γαυρούμενον.
Aesop.398.HEAD 398. Ταὼς καὶ Κολοιός (S.216. C. 53 et p.308. F. 183.)
Aesop.398.1 Τῶν ὀρνέων βουλευσαμένων περὶ βασιλείας, ταὼςήξίου ἑαυτὸν χειροτονεῖσθαι βασιλέα διὰ τὸ κάλλος·ὁρμωμένων δὲ ἐπὶ τοῦτο τῶν ὀρνέων, κολοιὸς εἶπεν·,,ἀλλʼ ἐὰν σοῦ βασιλεύοντος ὁ ἀετὸς ἡμᾶς διώκῃ, πῶςἡμῖν ἐπαρκέσεις;“
Aesop.398.2 Ὁ μῦθος δηλοῖ, ὅτι τοὺς ἄρχοντας οὐ διὰ κάλλοςμόνον, ἀλλὰ καὶ ῥώμην καὶ φρόνησιν ἐκλέγεσθαι δεῖ.
Aesop.399.HEAD 399. Τέττιγες. (C. 389. ex Plat. Phaedro p. 259.)
Aesop.399.1 Λέγεται, ὡς οἱ τέττιγές ποτʼ ἡσαν ἄνθρωποι τῶνπρὶν Μούσας γεγονέναι. Γενομένων δὲ Μουσῶν καὶφανείσης ᾠδῆς, οὕτως ἄρα τινὲς τῶν τότε ἐξεπλάγησαν ὑφʼ ἡδονῆς, ὥστε δοντες ἠμέλησαν σίτων τε καὶποτῶν, καὶ ἔλαθον τελευτήσαντες αὑτούς. Ἐξ ὧν τὸτεττίγων γένος μετʼ ἐκεῖνο φύεται, γέρας τοῦτο παρὰΜουσῶν λαβὸν, μηδὲν τροφῆς δεῖσθαι γενόμενον, ἀλλʼἄσιτόν τε καὶ ἄποτον εὐθύς ᾄδειν, ἕως ἄν τελευτήσῃ.
Aesop.400.HEAD 400. Τέττιξ καὶ Ἀλώπηξ. (C.278. 1. 322.)
Aesop.400.1 Τέττιξ ἐπί τινος ὑψηλοῦ δένδρου ᾗδεν. Ἀλώπηξδὲ βουλομένη αὐτὸν καταφαγεῖν, τοιοῦτον ἐπενόησεν.Ἄντικρυς στᾶσα ἐθαύμαζεν αὐτοῦ τὴν εὐφωνίαν, καὶπαρεκάλει καταβῆναι λέγουσα, ὅτι ἐπεθύμει θεάσασθαι, πηλίκον ζῶον τηλικαῦτα φθέγγεται. Κἀκεῖνοςὑπονοήσας ἀπάτην πρὸς τὴν ἀλώπεκα ἔφη· ,,ἀλλὰ πεπλάνησαι, ὡ αὕτη, εἰ ὑπέλαβές με καταβήσεσθαι· ἐγώγὰρ ἀπʼ ἐκείνου ἀλώπεκας φυλάττομαι, ἀφʼ οὐ ἐν ἀφοδεύματι ἀλώπεκος πτερὰ τέττιγος ἐθεασάμην.
Aesop.400.2 Ὀτι τούς φρονίμους τῶν ἀνθρώπων τῶν πέλας αἱσυμφοραὶ σωφρονίζουσι.
Aesop.401.HEAD 401. Τέττιξ καὶ Μύρμηκς.(C. 134 et p.334 sq. Δ. 195. 198. B. 137.)
Aesop.401.1 Χειμῶνος ὥρᾳ, τῶν σίτων βραχέντων, οἴ μύρμηκες ἔψυχον, τέττιξ δὲ λιμώττων ᾔτει αὐτούς τροφήν.Οί δὲ μύρμηκες εἶπον αὐτῷ· ,,διὰ τί τὸ θέρος οὐ συνῆγες τροφήν;“· Ο δὲ εἶπεν· ,,οὐκ ἐσχόλαζον, ἀλλʼ δὸνμουσικῶς.“ Οί δὲ γελάσαντες εἶπον· ,,ἀλλʼ εἰ θέρουςὥραις ηὔλεις, χειμῶνος ὀρχοῦ.“
Aesop.401.2 Ὁ μῦθος δηλοῖ, ὅτι οὐ δεῖ τινα ἀμελεῖν ἐν παντὶπράγματι, ἵνα μὴ λυπηθῇ καὶ κινδυνεύσῃ.
Aesop.401b.HEAD 401b. Ἄλίως. (C. 134.)
Aesop.401b.1 Θέρους ἦν ἀκμή· καὶ οἱ μὲν τέττιγες μουσικὴν ἀνεβάλλοντο σύντονον, τοῖς μύρμηξι δὲ πονεῖν ἐπῄει καὶσυλλέγειν καρποὺς, ἐξ ὧν ἔμελλον τοῦ χειμῶνος τραφήσεσθαι. Χειμῶνος δʼ ἐπιγεγονότος, οἱ μύρμηκες μὲνοἷς ἐπόνουν ἐτρέφοντο, τοῖς δὲ ἡ τέρψις ἐτελεύτα πρὸςἔνδειαν.
Aesop.401b.2 Οὕτω νεότης, πονεῖν οὐκ ἐθέλουσα, παρὰ τὸ γῆρας κακοπραγεῖ.
Aesop.402.HEAD 402. Τοῖχος καὶ Πάλος. (P. 377. C. 419.)
Aesop.402.1 Τοῖχος σπαραττόμενος ὑπὸ πάλου βιαίως, ἐφώνει·,,τί με σπαράττεις μηδὲν ἠδικηκότα;“ Καὶ ὅς ,,οὐκἐγώ“ φησὶν ,,αἴτιος τούτου, ἀλλʼ ὁ ὄπισθεν σφοδρῶςμε τύπτων.“
Aesop.403.HEAD 403. Τbξότης καὶ Δέων. (C. 279 e p.397. . 323. B. 1.)
Aesop.403.1 Ἀνῆλθέ τις εἰς ὅρος τοξικῆς ἔμπειρος κυνηγῆσαι·πάντα δὲ τὰ ζῶα τοῦτον θεασάμενα ἔφυγε, λέων δὲμόνος προεκαλεῖτο αὐτὸν εἰς μάχην. Ὁ δὲ βέλος πέμψαςκαὶ τὸν λέοντα βαλών ἔφη· ,,δέξαι, καὶ ἱδε τὸν ἐμὸνἄγγελον, οἷός ἐστι, καὶ τότε κἀγὼ ἐπέρχομαί σοι. “ Ὁδὲ λέων βληθεὶς ὥρμησε φεύγειν. Ἀλώπεκος δὲ τούτῳθαῤῥεῖν καὶ μὴ φεύγειν λεγούσης, ὁ λέων ἔφη· ,,ὦαὕτη, οὐδαμῶς με πλανήσεις· ὅπου γὰρ τοιοῦτον πικρὸν ἄγγελον ἔχει, ἐὰν αὐτὸς ἐπέλθῃ, οὐκ ἂν ὑποίσω.“
Aesop.403.2 μῦθος δηλοῖ, μηδαμῶς πλησιάζειν τοὺς πόῥῥωθεν χαλεπὰ πράττοντας.
Aesop.404.HEAD 404. Τράγος καὶ Ἄμπελος. (C. 280.)
Aesop.404.1 Τράγος ἐν τῇ ἐκβολῇ τῆς ἀμπέλου τὴν βλάστηνἔτρωγε. Τούτῳ δὲ προσεῖπεν ἡ ἄμπελος· ,,τί με βλάπτεις; μὴ οὐκ ἔστι χλόη; ὅμως ὅσον σοῦ θυομένου οἴνον χρῇζουσιν, ἐγὼ παρέξω.“
Aesop.404.2 Τοὺς ἀχαρίστους καὶ βουλομένους τούς φίλουςπλεονεκτεῖν ἐλέγχει ὁ λόγος.
Aesop.404b.HEAD 404b. Ἄλίως. (C. 28Ο. F. 220.)
Aesop.404b.1 Ἄμπελος ἐκόμα βότρυσι, παραπλήσιον δὲ ἦν τοῖςκαρποῖς καὶ τὸ βλάστημα. Τράγος δέ τις ὕβρει χρώμενος πλείονι, τῆς ἀμπέλου παρέτρωγε, καὶ διελυμαίνετοπροσιὼν τοῖς βλαστήμασιν. δὲ πρὸς αὐτὸν ἔφη· ,,μώνει σε τῆς ὕβρεως δίκη· σύ μὲν γὰρ ἔσῃ μικρὸν ὕστερον ίερεῖον τοῖς θύμασιν, ἐγὼ δὲ παρʼ ἐμαυτῆς ἐπισπείσω τὸν οἶνον.“
Aesop.404b.2 Ἃ δρᾷ τις, καὶ πείσεται.
Aesop.405.HEAD 405. Ὓαινα καὶ Ἀλώπηξ. (C. 281. F. 324.)
Aesop.405.1 Τὰς ὑαίνας φασὶ, παρʼ ἐνιαυτὸν ἀλλασσομένης αὐτῶν τῆς φύσεως, ποτὲ μὲν ἄρσενας, ποτὲ δὲ θηλείαςγίνεσθαι. Καὶ δὴ ὕαινα θεασαμένη ἀλώπεκα ἐμέμφετοαὐτὴν, ὅτι φίλην θέλουσαν αὐτῇ γενέσθαι οὐ προσίεται.Κἀκείνη ὑποτυχοῦσα εἶπεν· ,,ἀλλʼ ἐμὲ μὴ μέμφου,τὴν δὲ σὴν φύσιν, διʼ ἣν ἀγνοῶ, πότερον ὡς φίλῃ ἢὡς φίλῳ σοι χρήσωμαι.“
Aesop.405.2 Πρὸς ἄνδρα ἀμφίβολον.
Aesop.406.HEAD 406. Ὕαιναι. (C. 282. P. 325.)
Aesop.406.1 Τὰς ὑαίνας φασὶ παρʼ ἐνιαυτὸν ἀλλάττειν τὴν φύσιν, καὶ ποτὲ μὲν ἄῤῥενας γίνεσθαι, ποτὲ δὲ θηλείας.Καὶ δή ποτε ἄρσην ὕαινα θηλείᾳ παρὰ φύσιν διελέχθη·ἡ δὲ ὑποτυχοῦσα ἔφη· ,,ἀλλ, ὡ οὐτος, μὴ ταῦτα πρᾶττε,ὡς ἐγγύς τὰ αὐτὰ πεισόμενος.“
Aesop.406.2 Πρὸς ἄρχοντας λογοθετοῦντας τούς ὑπʼ αὐτοὺς,καὶ πάλιν ἐκ τοῦ συμβεβηκότος αὐτοὺς ὑπ’ ἐκείνων λογοθετουμένους.
Aesop.407.HEAD 407. Ὗς ἄγριος καὶ Ἀλώπηξ. (S. 222. C. 54 et p.309. F. 185.)
Aesop.407.1 Ὗς ἄγριος ἑστὼς παρά τι δένδρον τούς ὀδόνταςἠκόνα. Ἀλώπεκος δὲ αὐτὸν ἐρωτώσης τὴν αἰτίαν, διὰτί μήτε κυνηγοῦ μήτε κινδύνου ἐνεστῶτος τούς ὀδόντας θήγει, ἔφη· ,,ἀλλʼ οὐ ματαίως τοῦτο ποιῶ· ἐὰνγάρ με κίνδυνος καταλάβῃ, οὐ τότε περὶ τὸ ἀκονᾶνἀσχολήσομαι, ἑτοίμοις δὲ οὖσί χρήσομαι.“
Aesop.407.2 Ὁ λόγος διδάσκει, ὅτι δεῖ πρὸ τῶν κινδύνων τὰςπαρασκευὰς ποιεῖσθαι.
Aesop.408.HEAD 408. Ὗς καὶ Κύων. (C.68. P.230. S. 220.)
Aesop.408.1 Ὗς καὶ κύων ἀλλήλοις διελοιδοροῦντο. Καὶ ἡ μὲνὗς ὤμνυε κατὰ τῆς Ἀφροδίτης, ἦ μὴν τοῖς ὀδοῦσινἀναδῥήξειν τὴν κύνα. Ἡ δὲ κύων πρὸς ταῦτα εἰρωνικῶς εἶπε· ,,καλῶς κατὰ τῆς Ἀφροδίτης ἡμῖν ὀμνύεις·δηλοῖς γὰρ ὑπʼ αὐτῆς ὅτι μάλιστα φιλεῖσθαι, ἥ τὸν τῶνσῶν ἀκαθάρτων σαρκῶν γευόμενον οὐδʼ ὅλως εἰς ἱερὸνπροσίεται.“ Καὶ ἡ ὗς· ,,διὰ τοῦτο μὲν οὖν μᾶλλονδήλη ἐστὶν ἡ θεὸς στέργουσά με· τὸν γὰρ κτείναντα ἢἄλλῶς λυμαινόμενον παντάπασιν ἀποστρέφεται· σύμέντοι κακῶς ὄζεις, καὶ ζῶσα καὶ τεθνηκυῖα.“
Aesop.408.2 Ὀ μῦθος δηλοῖ, ὅτι οἱ φρόνιμοι τῶν ῥητόρων τὰἀπὸ τῶν ἐχθρῶν ὀνείδη εὐμεθόδως εἰς ἔπαινον μετασχηματίζουσιν.
Aesop.408b.HEAD 408b. Ἄλῶς (S. 220.)
Aesop.408b.1 Ὗς καὶ κύων πρὸς ἀλλήλους διεφέροντο. Τῆς δὲὑὸς ὀμνυούσης τὴν Ἀφροδίτην, ἐὰν μὴ παύσηται, τοῖςὀδοῦσιν ἀνατεμεῖν, ἡ κύων ἔλεγε, καὶ κατʼ αὐτὸ τοῦτοἀγνωμονεῖν, εἴγε Ἀφροδίτη μισεῖ, ὥστε ἐὰν φάγῃ τιςκρέας ὑὸς, τοῦτον οὐκ ἐᾶν εἰς τὸ ίερὸν αὐτῆς εἰσιέναι.Καὶ ἡ ὗς ὑποτυχοῦσα ἔφη· ,,ἀλλὰ τοῦτο οὐ στυγοῦσαποιεῖ, ἀλλὰ προνοουμένη, ἵνα μή τίς με θύσῃ.“
Aesop.408b.2 Οὕτως οἱ φρόνιμοι τῶν ῥητόρων πολλάκις τὰ ὑπὸτῶν ἐχθρῶν φερόμενα ὀνείδη εἰς ἐπαίνους μετασχηματίζουσιν.
Aesop.409.HEAD 409. Ὗς καὶ Κύων. (C. 69.)
Aesop.409.1 Ὗς καὶ κύων περὶ εὐτοκίας ἤριζον· ἔφη δʼ ἡ κύων,εὔτοκος εἶναι μάλιστα πάντων τῶν πεζῶν ζώων. Καὶ ἡὗς ὑποτυχοῦσα πρὸς ταῦτα φησίν· ,,ἀλλʼ ὅταν τοῦτολέγῃς, ἴσθι, ὅτι καὶ τυφλούς τοὺς σαυτῆς σκύλακαςτίκτεις.“
Aesop.409.2 Ὁ μῦθος δηλοῖ, ὅτι οὐκ ἐν τῷ τάχει τὰ πράγματα,ἀλλʼ ἐν τῇ τελειότητι κρίνεται.
Aesop.409b.HEAD 409b. Ἄλλως. (S.221. C.69 et p.315. F. 186.)
Aesop.409b.1 Ὗς καὶ κύων περὶ εὐτοκίας ἤριζον. Τῆς δὲ κυνὸςεἰπούσης, ὅτι μόνη τῶν τετραπόδων ταχέως κύει, ἡ ὗςὑποτυχοῦσα ἔφη· ,,ἀλλʼ, ὅταν τοῦτο λέγῃς, γίνωσκε,ὅτι τυφλὰ τίκτεις.“
Aesop.409b.2 Ὁ λόγος δηλοῖ, ὅτι οὐκ ἐν τῷ τάχει τὰ πράγματα,ἀλλʼ ἐν τῇ τελειότητι κρίνονται.
Aesop.410.HEAD 410. Φαλακρὸς ἱππεύς. (C.283. F.326.)
Aesop.410.1 Φαλακρός τις, ξένας τρίχας τῇ ἑαυτοῦ περιθεὶς κεφαλῇ, ἵππευεν. Ἄνεμος δὲ φυσήσας ἀφεῖλε ταύτας·γέλως δὲ πλατύς τοὺς παρεστῶτας εἶχε. Κἀκεῖνος εἶπετοῦ δρόμου παύσας· ,,τὰς οὐκ ἐμὰς τρίχας τί ξένονφεύγειν με, αἵ καὶ τὸν ἔχοντα ταύτας, μεθʼ οὗ καὶἐγεννήθησαν, κατέλιπον;“
Aesop.410.2 Ὅτι μηδεὶς λυπείσθω ἐπὶ συμφοραῖς ἐπελθούσαιςαὐτῷ· ὅ γὰρ γεννηθεὶς οὐκ ἔσχεν ἐκ φύσεως, τοῦτοοὐδὲ παραμένει· γυμνοὶ γὰρ ἤλθομεν οἱ πάντες, γυμνοὶοὖν ἀπελευσόμεθα.
Aesop.411.HEAD 411. Φθεῖρες καὶ Γεωργός.(C.327. F.386. ex App. B. Civ. I, 101.)
Aesop.411.1 Φθεῖρες γεωργὸν ἀροτριῶντα ὑπέδακνον· ὁ δὲ δὶςμὲν τὸ ἄροτρον μεθεὶς τὸν χιτωνίσκον ἐκάθηρεν. Ὡςδʼ αὖθις ἐδάκνετο, ἵνα μὴ πολλάκις ἀργοίη, τὸν χιτωνίσκον ἔκαυσεν.
Aesop.411.2 Κἀγὼ τοῖς δὶς ἡττημένοις παραινῶ, τρίτου πυρὸςμὴ δεηθῆναι.
Aesop.412.HEAD 412. Φιλάργυρος. (C. 59.)
Aesop.412.1 Φιλάργυρός τις, ἅπασαν αὑτοῦ τὴν οὐσίαν ἐξαργυρισάμενος καὶ χρυσοῦν βῶλον ποιήσας, ἔν τινι τόπῳκατώρυξε, συγκατορύξας ἐκεῖ καὶ τὴν ψυχὴν ἑαυτοῦκαὶ τὸν νοῦν· καὶ καθʼ ἡμέραν ἐρχόμενος αὐτὸν ἔβλεπε.Τῶν δὲ ἐργατῶν τις αὐτὸν παρατηρήσας καὶ τὸ γεγονὸςσυννοήσας, ἀνορύξας τὸν βῶλον ἀνείλετο. Μετὰ δὲταῦτα κἀκεῖνος ἐλθών καὶ κενὸν τὸν τόπον ἰδὼν, θρηνεῖν ἤρξατο καὶ τίλλειν τὰς τρίχας. Τοῦτον δέ τις ὀλοφυρόμενον οὕτως ἰδών καὶ τὴν αἰτίαν πυθόμενος, ,,μήοὕτως“ εἶπεν ,,ὦ οὗτος, ἀθύμει· οὐδὲ γὰρ, ἔχων τὸνχρυσὸν, εἶχες. Λίθον οὖν ἀντὶ χρυσοῦ λαβών θὲς, καὶνόμιζέ σοι τὸν χρυσὸν εἶναι. Τὴν αὐτὴν γάρ σοι πληρώσει χρείαν· ὡς ὁρῶ γὰρ, οὐδʼ, ὅτε ὁ χρυσὸς ἠν, ἐνχρήσει ἦσθα τοῦ κτήματος.“
Aesop.412.2 Ὀ μῦθος δηλοῖ, ὅτι οὐδὲν ἡ κτῆσις, ἐὰν μὴ ἡ χρῆσις προσῇ.
Aesop.412b.HEAD 412b. Ἄλλως. (F. 188. C. p.311. S.223.)
Aesop.412b.1 Φιλάργυρός τις τὴν οὐσίαν ἐξαργυρισάμενος, βῶλον χρυσοῦν ὠνήσατο, καὶ τοῦτον πρὸ τοῦ τείχουςκατορύξας, διετέλει συνεχῶς ἐρχόμενος καὶ ἐπισκεπτόμενος. Τῶν δὲ περὶ τὸν τόπον ἐργατῶν τις παρατηρησάμενος αὐτοῦ τὰς ἀφίξεις, ὑπενόησε τὸ ἀληθές· ἀπαλλαγέντος οὖν αὐτοῦ τὸ χρυσίον ἀφείλετο. Ὁ δὲ ὡςἐπανελθών εὗρε τὸν τόπον κενὸν, ἔκλαιε καὶ τὰς τρίχαςἔτιλλεν. Ἰδών δέ τις αὐτὸν ὑπερπαθοῦντα καὶ τὴν αἰτίαν μαθών, ἔφη πρὸς αὐτόν· ,,μὴ λυποῦ, ἀλλὰ λαβώνλίθον ἐν τῷ αὐτῷ τόπῳ κατάθες, καὶ νόμιζε τὸ χρυσίονκεῖσθαι· οὐδὲ γὰρ, ὅτε ἦν, ἐχρῶ αὐτῷ.“
Aesop.412b.2 Ὁ μῦθος δηλοῖ, ὅτι οὐδέν ἐστιν ἡ κτῆσις, ἐὰν μὴἡ χρῆσις παρῇ.
Aesop.413.HEAD 413. Χαλκεὺς καὶ Κυνάριον. (F. 82. C.284 et p.397.)
Aesop.413.1 Ἦν τις χαλκεὺς κυνάριον ἔχων. Τούτου χαλκεύοντος, τὸ κυνάριον ἐκοιμᾶτο· καὶ οὖ πάλιν ἐσθίοντος,ἐγρηγόρει. Οὗτος ἐπέδῥιψψεν ὀστοῦν ταῦτα λαλῶν·,,ὦ ταλαίπωρον κυνάριον ὑπνῶδες, τί σοι ποιήσω ὄκνῳκατεχομένῳ; ὅτε μὲν γὰρ τὸ ἀκμώνιόν μου προσκρούσω, ἐπανακλίνεις σεαυτὸν ἐπὶ κραββάτου· ὅτε δὲπάλιν τοὺς ὀδόντας κινήσω, εὐθύς ἐγείρῃ καὶ τὴν κέρκον μοι σείεις.“
Aesop.413.2 Ὁ μῦθος οὗτος τούς ὑπνώδεις καὶ ἀργώδεις καὶ εἰςἀλλοτρίων πόνους ἀποβλέποντας ἐλέγχει.
Aesop.414.HEAD 414. Χειμών καὶ Ἕαρ. (F. 380. C. 422.)
Aesop.414.1 Χειμών ἔσκωψε εἰς τὸ ἔαρ, καὶ αὐτὸ ὠνείδισεν, ὅτιεὐθύς φανέντος ἡσυχίαν ἄγει ἔτι οὐδεὶς, ἀλλʼ ὁ μέντις ἐπὶ λειμῶνας καὶ ἄλση γίνεται, ὅτῳ ἂρα φίλον δρέπεσθαι ἀνθέων καὶ κρίνων, ἤ καὶ ῥόδον τι, περιαγαγεῖν τε τοῖς ἑαυτοῦ ὄμμασιν, καὶ παραθέσθαι [ἢ] παρὰτὴν κόμην· ὁ δὲ ἐπιβὰς νεὼς καὶ διαβαίνων πέλαγος,ἢν τύχῃ, παρʼ ἄλλους ἤδη ἀνθρώπους ἔρχεται· καὶ ὅτιἅπαντες ἀνέμων ἢ πολλοῦ ἐξ ὄμβρων ὕδατος ἔχουσιφροντίδα οὐκέτι. μἄγώ δʼ“ ἔφη ,, ἂρχοντι καὶ αὐτοδεσπότῃ ἔοικα, καὶ οὐδὲ εἰς οὐρανὸν, ἀλλὰ κάτω πουκαὶ εἰς τὴν γῆν ἐπιτάττω βλέπειν, καὶ δεδιέναι καὶ τρέμειν, καὶ ἀγαπητῶς διημερεύειν ἔστιν ὅτε οἴκοι ἠνάγκασα.“ ,,Τοιγαροῦν “ ἔφη τὸ ἔαρ ,,σοῦ μὲν καὶ ἀπαλλαγεῖεν ἂν ἄνθρωποι ἀσμένως· ἐμοῦ δὲ αὐτοῖς καλὸνκαὶ αὐτὸ εἶναι δοκεῖ τοὔνομα, καὶ νὴ μὰ Δία γε ὁνομάτων κάλλιστον, ὥστε καὶ ἀπόντος μέμνηνται καὶ φανέντος ἐπαγάλλονται.
Aesop.415.HEAD 415. Χελιδών καὶ Κορώνη. (S. 228. C. 76 et p.316. F. 192.)
Aesop.415.1 Χελιδὼν καὶ κορώνη περὶ κάλλους ἐφιλονείκουν·ὑποτυχοῦσα δὲ ἡ κορώνη πρὸς αὐτὸν εἶπεν· ,,ἀλλὰ τὸμὲν σὸν κάλλος τὴν ἐαρινὴν ὥραν ἀνθεῖ, τὸ δὲ ἐμὸνσῶμα καὶ χειμῶνι παρατείνεται.“
Aesop.415.2 Ὁ λόγος δηλοῖ, ὅτι ἡ τοῦ σώματος παράτασις εὐπρεπείας καλλίων.
Aesop.416.HEAD 416. Χελιδὼν καὶ Κορώνη. (F. 381. C. 423.)
Aesop.416.1 Χελιδὼν ἔφη πρὸς τὴν κορώνην· ,,ἐγὼ παρθένοςκαὶ Ἀθηναία καὶ βασίλισσα καὶ βασιλέως τῶν Ἀθηνῶνθυγάτηρ·“ προσέθηκε δὲ καὶ τοῦΤηρέως τὴν βίαν, καὶτὴν ἀποκοπὴν τῆς γλώττης. Καὶ ἡ κορώνη ἔφη· ,,τίἂν ἐποίησας, εἰ τὴν γλῶτταν εἶχες, ὅπου τμηθείσηςτοσαῦτα λαλεῖς;“
Aesop.416.2 Ὅτι οἱ διὰ τοῦ λόγου ἀλαζόνες ψευδολογοῦντεςἑαυτοῖς ἔλεγχος καθίστανται.
Aesop.416b.HEAD 416b. Ἄλλως. Χελιδόνες καὶ Κύκνοι. (C. 336. F. 408.)
Aesop.416b.1 Ἐπέσκωπτον αἱ χελιδόνες τῶν κύκνων τὸ μὴ ἐθέλειν ὁμιλεῖν τοῖς ἀνθρώποις, μηδὲ δημοσιεύειν τὴνμουσικὴν, ἀλλʼ ἀμφὶ τοὺς λειμῶνας διάγειν καὶ τούςποταμοὺς, καὶ τὴν ἐρημίαν ἀσπάζεσθαι, καὶ βραχέαμὲν ᾄδειν, ἅ δὲ καὶ ᾄδοιεν, ᾄδειν ἐν σφίσιν αὐτοῖς,ὥσπερ αἰσχυνομένους τὴν μουσικήν. ,,Ἡμῶν δὲ· ἔφασαν ,,εἰσὶν αἱ πόλεις καὶ οἱ ἄνθρωποι καὶ οἱ θάλαμοι,καὶ περιλαλοῦμεν τοῖς ἀνθρώποις, καὶ τὰ ἡμέτερα αὐτοῖς διηγούμεθα, ταῦτα δὴ [ταῦτα] τὰ ἀρχαῖα καὶ Ἀττικὰ, τὸν Πανδίονα, τὰς Ἀθήνας, τὸν Τηρέα, τὴνΘρᾴκην, τὴν ἀποδημίαν, τὸ κῆδος, τὴν ὕβριν, τὴνἐκτομὴν τῆς γλώττης, τὰ γράμματα, καὶ ἐπὶ πᾶσι τὸνἼτυν, καὶ ὡς ἐγενόμεθα ἐξ ἀνθρώπων ὄρνιθες.“ Οί δὲμόλις μὲν αὐτὰς ήξίωσαν καὶ λόγον, τῆς ἀδολεσχίαςμισήσαντες· ἐπεὶ δὲ ήξίωσαν· ,,ἀλλʼ ἡμῶν μὲν ἕνεκεν,ὧ αὗταί, κἄν εἰς τὴν ἐρημίαν ἀφίκοιτό τις, ὥστε ἀκοῦσαι τῆς μουσικῆς, ὅταν ἀνῶμεν τῷ ζεφύρῳ τὰς πτέρυγας ἐμπνεῖν ἡδύ τι καὶ ἐναρμόνιον· ὥστʼ εἰ μὴ πολλὰκαὶ ἐν πολλοῖς ᾄδομεν, ἀλλʼ αὐτὸ δὴ τοῦτο κάλλιστόνἐστιν ἡμῶν, ὅτι μέτρῳ φιλοσοφοῦμεν τὸ μέλος, καὶ οὐκἀναμίγνυμεν θορύβοις τὴν μουσικήν. Ὑμᾶς δὲ καὶ εἰσοικιζομένας οἱ ἄνθρωποι δυσχεραίνουσι, καὶ ᾀδούσαςἀποστρέφονται, καὶ μάλα ἐν δίκῃ, αἵγε οὐδὲ ἐκτμηθεῖσαιτὴν γλῶτταν δύνασθε σιωπᾶν, ἀλλʼ αὐταὶ τὴν ἀφωνίανὑμῶν ὀδυρύμεναι καὶ τὸ ἐφʼ ὑμῖν πάθος, ἔπειτά ἐστελαλίστεραι τίνος οὐχὶ τῶν εὐγλώττων καὶ μουσικῶν;“
Aesop.417.HEAD 417. Χελιδών καὶ Ὄρνιθες. (S. 39.)
Aesop.417.1 Ἄρτι τοῦ ἰξοῦ φυομένου ἡ χελιδών αἰσθομένη τὸνἐνιστάμενον τοῖς πτηνοῖς κίνδυνον, συναθροίσασαπάντα τὰ ὄρνεα, συνεβούλευεν αὐτοῖς μάλιστα μὲν ταῖςἰξοφόροις δρυσὶν (τὸν ἰξὸν) ἐκκόψαι, εἰ δʼ ἄρα τοῦτοαὐτοῖς ἀδύνατον, ἐπὶ τούς ἀνθρώπους καταφυγεῖν, καὶτούτους ἱκετεύσοι, ὅπως μὴ χρησάμενοι τῇ τοῦ ἰξοῦἐνεργείᾳ συλλαμβάνωσιν αὐτά. Τῶν δὲ ἐγκαλεσάντωναὐτῇ ὡς ματαιολογούσῃ, αὕτη παραγενομένη ἱκέτιςτῶν ἀνθρώπων ἐγένετο· οἱ δʼ ἀποδεξάμενοι αὐτὴν ἐπὶτῇ συνέσει, καὶ σύνοικον αὐτοῖς προσλαβόμενοι, οὕτωσυνέβη, τὰ λοιπὰ ὄρνεα ὑπὸ τῶν ἀνθρώπων κατεσθίεσθαι, μόνην δὲ τὴν χελιδόνα ὡς πρόσφυγον καὶ ἐν ταῖςαὐτῶν οἰκίαις ἀδεῶς νεοττοποιεῖσθαι.
Aesop.417.2 Ὀ λόγος δηλοῖ, ὅτι οἱ τὰ μέλλοντα προορώμενοιεἰκότως τούς κινδύνους διακρούονται.
Aesop.417b.HEAD 417b. Aλλως. (C. 285. F. 327.)
Aesop.417b.1 Χελιδὼν, ἐκκλησίαν τῶν ὀρνέων συναθροίσασα,παρῄνει φάσκουσα κράτιστον εἶναι, τὸ μὴ προσκόπτεινἀνθρώποις, ἀλλὰ φιλίαν συνθεμένους οἰκείως διακεῖσθαι πρὸς αὐτούς. Τῶν δὲ ὀρνέων τις τὰ ἐναντία τῇχελιδόνι ἔλεγεν· ,,ἀλλὰ τὸ σπέρμα τοῦ λίνου μᾶλλονκατεσθίοντες ἀναλίσκωμεν καὶ ἀφανὲς ποιῶμεν, ἵναμηκέτι ἔχωσι πλέκειν δίκτυα καθʼ ἡμῶν.“ Ἡ μὲν οὖνχελιδὼν, ἀρίστην γνώμην ἔχουσα, ἀκίνδυνος ἐγένετο,ἐν ταῖς πόλεσι διατρίβουσα, καὶ ἐνίαις οἰκίαις τίκτουσαπαρʼ ἀνθρώποις, οὐδὲν ὑπʼ αὐτῶν πάσχει κακόν. Τὰδὲ λοιπὰ ὄρνεα, ὡς μᾶλλον ὑπομείναντα κατεσθίειν τὸσπέρμα, ὡς πάντων ὄντος κακῶν αἰτίου, συμβαίνειλιπαρὰ γίνεσθαι, καὶ μάλα δικαίως ὑπὸ ἀνθρώπωνσυλλαμβανόμενα δαπανᾶσθαι· οὕτως τε ταύτην τὴνκακογνωμοσύνην ὑπομείναντα, μετενόησε μὴ μετʼ ἀνθρώπων μένειν, ἀλλʼ ἐν ἀέρι πέτεσθαι.
Aesop.417b.2 Οὕτω καὶ τῶν ἀνθρώπων ὅσοι ἔν τοῖς βιωτικοῖςπράγμασι τῷ τῆς ἀγχινοίας βουλεύματι ἐχρήσαντο,ἀκίνδυνοι διεφυλάχθησαν.
Aesop.418.HEAD 418. Χελιδών καὶ Ὅφις. (C. 286. B. 118.)
Aesop.418.1 Ξένη χελιδών, ἡ τοῖς ἀνθρώποις συνοικοῦσα, ἐνδικαστηρίῳ τὴν ἑαυτῆς ἔπηξε καλιὰν ἐν τοίχῳ, κἀκεῖγίνεται ἑπτὰ νεοττῶν μήτηρ. Ὄφις δὲ ἐκ τρώγλης συρεὶς τοὺς αὐτῆς κατέφαγε νεοττούς. Ἡ δὲ χελιδώνθρηνοῦσα ἐκεκράγει· ,,οἴμοι τῇ ξένῃ, ὅτι ἔνθα πάντεςδικαιοῦνται, μόνη ἔγωγε ήδίκημαι.“
Aesop.418b.HEAD 418b. Ἄλλως. (S.225. C. p.398. F. 190.)
Aesop.418b.1 Χελιδὼν ἔν τινι δικαστηρίῳ νεοττοποιησαμένη ἐξέπτη·  ὄφις δὲ προσερπύσας κατέφαγεν αὐτῆς τοὺς νεοττούς. δὲ ἐπανελθοῦσα καὶ τὴν καλιὰν κενὴν εὑροῦσα, ὑπερπαθοῦσα ἔστενεν· ἑτέρας δὲ χελιδόνος παρηγορεῖν αὐτὴν βουλομένης, καὶ λεγούσης ,,μόνον ἅρασοὶ τὰ τέκνα ἀποβαλεῖν συμβέβηκεν;“ ὑποτυχοῦσαἔφη· ,,ἀλλʼ ἔγωγε οὐ τοσοῦτον ἐπὶ τοῖς τέκνοις κλαίω,ὅσον ὅτι ἐν τούτῳ τῷ τόπῳ ἠδίκημαι, ἐν ᾧ οἱ ἀδικούμενοι βοηθοῦνται.“
Aesop.418b.2 Ὁ λόγος δηλοῖ, ὅτι χαλεπώτεραι γίνονται τοῖς πάσχουσιν αἱ συμφοραὶ, ὅταν ὑφʼ ὧν ἢκιστα προσεδόκησαν πάσχωσι.
Aesop.419.HEAD 419. Χελώνη καὶ Ἀετὸς.(C. 61 et p.312. F. 193. S.229. B. 118.)
Aesop.419.1 Χελώνη ἀετοῦ ἐδεῖτο, ἵπτασθαι αὐτὴν διδάξαι.Τοῦ δὲ παραινοῦντος, πόῤῥω τοῦτο τῆς φύσεως αὐτῆςεἶναι, ἐκείνη μᾶλλον τῇ δεήσει προσέκειτο. Λαβών οὖναὐτὴν τοῖς ὄνυξι καὶ εἰς ὕψος ἀνενεγκών, εἶτʼ ἀφῆκεν.Ἡ δὲ κατὰ πετρῶν πεσοῦσα συνετρίβη.
Aesop.419.2 Ὁ μῦθος δηλοῖ, ὅτι πολλοὶ ἐν φιλονεικίαις, τῶνφρονιμωτέρων παρακούσαντες, ἑαυτούς ἔβλαψαν.
Aesop.420.HEAD 420. Χελώνη καὶ Λαγωός. (S. 224. C. 287.)
Aesop.420.1 Χελώνη καὶ λαγωὸς περὶ ὀξύτητος ἢριζον· καὶ δὴπροθεσμίαν στήσαντες καὶ τόπον ἀπηλλάγησαν. Ὁ μὲνοὖν λαγωὸς διὰ τὴν φυσικὴν ὠκύτητα ἀμελήσας τοῦδρόμου, πεσὼν παρὰ τὴν ὁδὸν ἐκοιμᾶτο, ἡ δὲ χελώνησυνειδυῖα ἑαυτῇ τὴν βραδύτητα, οὐ διἐλιπε τρέχουσα,καὶ οὕτω κοιμώμενον τὸν λαγωὸν παραδραμοῦσα εἰς τὸβραβεῖον τῆς νίκης ἀφίκετο.
Aesop.420.2 Ὁ λόγος δηλοῖ, ὅτι πολλάκις φύσιν ἀμελοῦσαν ὁπόνος ἐνίκησε.
Aesop.420b.HEAD 420b. λῶς. (C. p. 188 et p.398. F. 173.)
Aesop.420b.1 Ποδῶν χελώνης κατεγέλα λαγωὸς καὶ ἀργίας· ἡ δὲἔφη· ,,ἐγὼ σὲ τὸν ταχύν ἐν τοῖς ποσὶ νικήσω.“ Ὁ δέ,,λόγῳ μόνῳ, χελώνη, λέγεις τοῦτο· ἀλλʼ ἔριζε καὶγνώσῃ. Τίς δὲ τὸν τόπον ὁριεῖ καὶ βραβεύσει τὴν νίκην;“ Ἀλώπηξ δʼ ἡ δικαία καὶ σοφωτάτη ἔταξεν ὀδὸντῶν δρόμων τὴν εὐθεῖαν. Ἡ δὲ χελώνη μὴ ῥᾳθυμήσασα ἢρξατο τῆς ὁδοῦ, πρὸς τὸ αὐτῆς ἀφορῶσα δυσκίνητον. Ὁ δὲ λαγωὸς, θαδῥῶν τοῖς ποσὶν, ἐκοιμήθη·καὶ ἐλθών ἐπὶ τοῦ ὡρισμένου τόπου, εὗρε νικῶσαν τὴνβραδεῖαν χελώνην.
Aesop.420b.2 Ὅτι πολλοὶ τῇ μὲν φύσει ἀργοὶ, τῇ δὲ συντομιᾳτοὺς φύσει ταχεῖς, ῥᾳθύμους δὲ, νικῶσιν.
Aesop.421.HEAD 421. Χῆνες καὶ Γέρανοι.(C. 60 et p.312. F. 191. S.226. B. 142.)
Aesop.421.1 Χῆνες καὶ γέρανοι ἐπὶ ταὐτοῦ λειμῶνος ἐνέμοντο.Τῶν δὲ θηρευτῶν ἐπιφανέντων, οἱ μὲν γέρανοι, κοῦφοι ὄντες, ταχέως ἀπέπτησαν, οἱ δὲ χῆνες, διὰ τὸ βάρος τῶν σωμάτων μείναντες, συνελήφθησαν.
Aesop.421.2 Ὁ μῦθος δηλοῖ, ὅτι καὶ ἐν ἁλώσει πόλεως οἱ μὲνἀκτήμονες εὐχερῶς φεύγουσιν, οἱ δὲ πλούσιοι δουλεύουσιν ἁλισκόμενοι.
Aesop.422.HEAD 422. Χύτραι. (C.290. F. 329.)
Aesop.422.1 Χύτραν ὀστρακίνην καὶ χαλκῆν ποταμὸς κατέφερεν.Ἡ δὲ ὀστρακίνη τῇ χαλκῇ ἔλεγεν· ,,μακρόθεν μου κολύμβα, καὶ μὴ πλησίον· ἐὰν γάρ μοι σὺ προσψψαύσῃς,κατακλῶμαι, κἂν [τε] ἐγὼ μὴ θέλω σοι προσψαῦσαι.“
Aesop.422.2 “Οτι ἐπισφαλής ἐστι βίος πένητι, δυναστοῦ ἂρχοντος πλησίον παροικοῦντος.
Aesop.423.HEAD 423. Ψιττακὸς καὶ Γαλῆ. (F. 197. C. 291 ct p.399.)
Aesop.423.1 Ψττακόν τις ἀγοράσας, ἀφῆκεν ἐπὶ τῆς οἰκίας νέμεσθαι· ὁ δὲ τῇ ἡμερότητι χρησάμενος, ἀναπηδήσαςἐπὶ τὴν ἑστίαν ἐκάθισε, κἀκεῖθεν τερπνὸν ἐκεκράγει.Γαλῆ δὲ θεασαμένη ἐπυνθάνετο αὐτοῦ, τίς ἐστι, καὶπόθεν ἦλθεν· ὁ δὲ εἶπεν· ,,ὁ δεσπότης με νεωστὶἐπρίατο.“ ,,Οὐκοῦν, ἰταμώτατε ζώων,“ ἔφη ,,πρόσφατος ὤν τοσαῦτα βοᾷς, ὅτε ἐμοὶ τῇ οἰκογενεῖ οὐκ ἐπιτρέπουσιν οἱ δεσπόται, ἀλλʼ ἐάν ποτε τοῦτο πράξω, προσαγανακτοῦντες ἀπελαύνουσί με.“ Ὁ δὲ ἀπεκρίνατολέγων· ,,οίκοδέσποινα, ἀλλὰ σύ γε βάδιζε μακράν· οὐγὰρ ὁμοίως δυσχεραίνουσιν οἱ δεσπόται ἐπὶ τῇ ἐμῇφωνῇ καὶ ἐπὶ τῇ σῇ.“
Aesop.423.2 Ὁ μῦθος οὐτος πρὸς ἂνδρα φιλόψογον, ἑτέροις ἀεὶαἰτίας προσάπτειν ἐπιχειροῦντα.
Aesop.424.HEAD 424. Ψύλλα. (C.62. F. 230.)
Aesop.424.1 ψύλλα ποτὲ πηδήσασα ἐπὶ πόδα ἀνδρὸς ἐκάθισεν·ὁ δὲ τὸν Ἡρακλῆν ἐπὶ συμμαχίαν ἐκάλει. Τῆς δὲ ἐκεῖθεν αὖθις ἀφαλομένης, στενάξας εἶπεν· ,,ὡ Ἡράκλεις,εἰ ἐπὶ ψύλλῃ οὐ συνεμάχησας, πῶς ἐπὶ μείζοσιν ἀνταγωνισταῖς συνεργήσεις;“
Aesop.424.2 Ὁ μῦθος δηλοῖ μὴ δεῖν ἐπὶ τῶν ἐλαχίστων τοῦθείου δεῖσθαι, ἀλλʼ ἐπὶ τῶν ἀναγκαίων.
Aesop.424b.HEAD 424b. Ἄλλως. Ψύλλα καὶ Ἀθλητής. (F.194. C. p. 313.)
Aesop.424b.1 Ψύλλα ποτὲ πηδήσασα, ἐκάθισεν ἐπὶ πόδα ἀνδρὸςἀθλητοῦ σοβοῦντος, καὶ ἁλλομένη ἐνῆκε δῆγμα. Ὁ δὲἀκροχολήσας ηὐτρέπισε τούς ὄνυχας, ὅπως συνθλάσῃταύτην· ἡ δὲ ἀφʼ ὁρμῆς φυσικῆς πήδημα λαβοῦσα, ἀπέδρα, τοῦ θανεῖν ἀπαλλαγεῖσα. Καὶ ὅς στενάξας εἶπεν·,,ὡ Ἡράκλεις, διὰ τί ἐπὶ κακοὺς ἀνταγωνιστὰς οὐκ εἶσυνεργός;“
Aesop.424b.2 Ὁ λόγος δηλοῖ, ὅτι οὐ δεῖ ἐπὶ τὰ ἐλάχιστα καὶ ἀκίνδυνα πράγματα εὐθύς τούς θεούς ἐπικαλεῖσθαι, ἀλλʼἐπὶ ταῖς μείζοσιν ἀνάγκαις καὶ συμφοραῖς.
Aesop.425.HEAD 425. Ψύλλα καὶ Ἄνθρωπος.(C. 292 e p. 400. F. 196. S. 231.)
Aesop.425.1 Ψύλλα ποτέ τινι πολλὰ ἠνώχλει· καὶ δὴ συλλαβών,,τίς εἶ σύ “ ἀνεβόα, ,,ὅτι πάντα μου τὰ μέλη κατεβοσκήσω, εἰκῇ καὶμάτην ἐμὲ καταναλίσκων;“ Ἡ δὲ ἐβόα·,,ὦ οὗτος, σῶζέ με, μὴ κτεῖνε· μέγα γὰρ κακὸν οὐ δύναμαι ποιεῖν.“ Ὁ δὲ γελάσας πρὸς αὐτὴν οὕτως ἔφη·,,ἄρτι τεθνήξῃ χερσί μου ταῖς ἰδίαις· ἅπαν γὰρ κακὸν,εἴτε μικρὸν εἴτε μέγα, οὐδʼ ὅλως πρέπει που φῦναι.“
Aesop.425.2 Ὅτι κακῷ οὐ πρέπει ἐλεηθῆναι, κἄν μέγας ᾖ κἂνμικρός.
Aesop.426.HEAD 426. Ψύλλα καὶ Βοῦς. F. 382. C. 424.)
Aesop.426.1 ψύλλα δήποτε τὸν βοῦν οὕτως ἠρώτα· ,,τί δὴ παθών ἀνθρώποις ὁσημέραι δουλεύεις, καὶ ταῦτα ὑπερμεγέθης καὶ ἀνδρεῖος τυγχάνων, ἐμοῦ σάρκας αὐτῶνοἰκτίστως διασπώσης, καὶ τὸ αἷμα χανδὸν πινούσης;“Καὶ ὅς ,,οὐκ ἄχαρις ἔσομαι “ φησὶ ,,μερόπων γένει·στέργομαι γὰρ παρʼ αὐτῶν καὶ φιλοῦμαι ἐκτόπως, τρίβομαί τε συχνῶς μέτωπόν τε καὶ ῶμους.“ Ἡ δὲ ,,ἀλλʼἐμοὶ γοῦν τέως τῇ δειλαίᾳ ἡ σοὶ φίλη τρίψις οἴκτιστοςμόρος, ὅτε καὶ τύχῃ, συμβαίνει.“
Aesop.426.2 Ὅτι οἱ διὰ τοῦ λόγου ἀλαζόνες καὶ ὑπὸ τοῦ εὐτελοῦς ἡττῶνται.
